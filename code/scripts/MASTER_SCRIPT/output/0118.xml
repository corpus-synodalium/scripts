<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Kromeriz</title>
                <recordID>0118</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1282</origDate>
                <dateNotes/>
                <origPlace>Kromeriz</origPlace>
                <diocese>Olomouc</diocese>
                <province>Prague</province>
                <country>Czech Republic</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 118</p>
                <p>Year: 1282</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Kromeriz</p>
                <p>Diocese: Olomouc</p>
                <p>Province: Prague</p>
                <p>CountryModern: Czech Republic</p>
                <p>Latitude: 49.298889</p>
                <p>Longitude: 17.393056</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Theoderic of Hradec</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: Yes</p>
                <p>Source: None</p>
                <p>SourceOther: None</p>
                <p>Edition: Krafl, Synody, 250-53 [A2]</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: ['Krafl, Synody, 268: In Diocese of Olomouc, not until 1253 do we have evidence that the bishop issued a general regulation at the synod (the theme was annual confession and communion from a specific parish priest)', '-earlier synods were more places of episcopal judicial enforcement than legislative power enforcement', '-1282 statutes contain earlier statutes of Bruno of Schaumberg but these are not separated out from those newly issued by Bp Theoderic of Hradec']</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Sanctorum [1] canonum instituta humanum genus et maxime clerum regencia ad sui amplexus et observacionem cunctos invitant, probos et virtuosos quiete honoribus ac beneficiis multiplicibus premiando, viriosos ac reprobos penis terribilibus compescendo, per que eciam, ut honeste vivat et alterum non ledat, ius suum unicuique tribuat, quivis sufficientissime informatur.</p>
                    <p>Sed quia nociva ignoranica canonum eorundem plerosque ducit in erroris devium, ut omnes clerici [2], licet tenerentur, ipsorum periciam habere non possunt, nos igitur Th., Deit gracia episcopus Olomucensis, anno Domini Mo CCo LXXXII, sequenti die post festum beati Mauricii in Cremsyer nostro capitulo presidentes statuta synodalia predecessoris nostri B., felicis recordacionis venerabilis episcopi, approbantes et confirmantes nostras quasdam ordinaciones addidimus, tam ipsas quam predecessoris nostri in unam cartam redigentes censemus, quatenus brevi cartula, iuxta illud Oracii est quoddam prodire tenus sed non datur ultra [3], mores subditorum nostrorum felicius et docibilius aliqualiter reformentur, facientes ex misericordia ac severitate quoddam temperamentum quantum possumus, [4] ut erga [5] corrigendos subditos sit et iuste consulens misericordia et pie seviens disciplina, sit etiam amor sed non [6] [7] sed non emolliens, sit rigor, sed non exasperans, sit zelus [8], sed non immoderate seviens, sit pietas non plus quam expediat parcens, ut nec disciplin desit misericordia nec misericordie disciplina.</p>
                </div>
                <div>
                    <head>Capitulum 1</head>
                    <p>(1) Ordinamus, ut clerici manifesti concubinarii, que se non correxerint ad nostro [9] monicionem in priori synodo nostra factam, sex ebdomadis continuis in choro Olomucensi stent ultimi, cappis nigris clausus, matutinas, missas et singulas horas frequentando, nec antea recedant inde nisi nostra de licenda speciali, vicino aliquo presbitero procurante interim plebem suam.</p>
                    <p>Si autem, quod absit, post per peractam huiusmodi penitenciam relapsi forint in idem [10] [11] vicium, XII septimanis peragant supra dictam et singulis sextis feriis ieiunent in pane et aqua.</p>
                    <p>Quod si nec per talia adhuc se noluerint emendare, quia de eorum correccione modica spes videtur, si beneficiati sunt, a suis beneficiis perpetuo priventur, si autem propiis beneficiis careant, ab omni et maxime sacerdotali officio in Olomucensi dyocesy penitus excludantur.</p>
                </div>
                <div>
                    <head>Capitulum 2</head>
                    <p>(2) Item volumus, quod clerici in propriis ecclesiis resideant in ordinibus, quos eorum cura requirit.</p>
                    <p>Si autem causa studii vel alia iusta causa abesse a nobis querant et obtineant licenciam speciálem, et tunc constituant perpetuos vicarios et eos nobis confirmandos presentent, et qui sint ydoney et qui possunt in confessionibus et in aliis, ubi opus est, utraque lingua populum expedire constitutis prebendis condecentibus eis, ut iura prelatorum valeant persolvere et hospitalitatem debitam exercere.</p>
                    <p>Alias si infra quatuor menses predicta non expleverint, nos eorum negligenciam supplebimus ipsis minime requisitis, et nichilominus canonicam non effugient ulcionem.</p>
                    <p>Volumus tamen, ut, si plebani ordinati in presbiteros voluerint et firmiter proposuerint in propriis ecclesiis residere non eo dolo, ut vicarios perpetuos removeant, quod firmabunt, si opus fuerit, proprio sacramento ipsis plebanis, eorum vicarii licet perpetuati de loco cedere teneantur.</p>
                </div>
                <div>
                    <head>Capitulum 3</head>
                    <p>(3) Item precipimus, quod sacerdotes per interpretem non audiant confessionem, sed si ydioma ignorat, aptum plebezanis presbiterum acquirat, qui plebem, ut dictum est, decenter valeat expedire.</p>
                </div>
                <div>
                    <head>Capitulum 4</head>
                    <p>(4) Item mandamus, quod pro unccione sacra vel sepultura non exigatur, nisi ab uncto vel mortuo aliquid voluntarie fuerit ordinatum vel ab amicis sponte oblatum, quod etiam in aliis sacramentis firmiter observetur, alias extorquens illicite ad opus sive fabricam Olomucensis ecclesie duplum reddere teneatur, insuper puniendos, si adhuc meruerit protervitas continuans.</p>
                </div>
                <div>
                    <head>Capitulum 5</head>
                    <p>(5) Item volumus, quod plebani vicarias non recipiant, sed propriis ecclesiis sunt contenti.</p>
                    <p>Quod si post festum beati Georii proxime venturum aliqui plebani vicarias receperint, nisi nostram specialem licenciam habuerint scriptis roboratam, patroni ecclesiarum, quarum fuerint plebani, ad ecclesias taliter de relictas alios licite representent.</p>
                </div>
                <div>
                    <head>Capitulum 6</head>
                    <p>(6) Item irrefragabiliter precipimus, ut ordo Olomucensis ecclesie in missa, in matutinis et in omnibus horis canonicis et cantu tam in Cremsyer quam in aliis ecclesiis secularibus collegiatis seu non collegiatis firmiter observetur.</p>
                    <p>Indecens enim est, ut membra a capite debeant discrepare.</p>
                </div>
                <div>
                    <head>Capitulum 7</head>
                    <p>(7) Item iniungimus, ut in nullo oratorio missarum solempnia celebrentur, nisi nostra de licencia speciali vel neccessitate maxima exigente.</p>
                </div>
                <div>
                    <head>Capitulum 8</head>
                    <p>(8) Item iurati habeantur in quolibet decanatu, qui manifestos cohabitatores denuncient et alios excedentes.</p>
                </div>
                <div>
                    <head>Capitulum 9</head>
                    <p>(9) Item festivitates, quas predecessor noster constituit celebrari, maxime tamen sanctorum martyrum Wencezlai, Adalberti, patronorum nostrorum, sub pena excommunicacionis reverenter ac sanctissime celebrentur.</p>
                    <p>Festum autem beate Ludmille ac Quinque fratrum et Translacionis sancti Wencezlai parrochionalibus indicatur, sed non in domibus vel alibi, sed tantum in ecclesiis divino officio celebrentur.</p>
                </div>
                <div>
                    <head>Capitulum 10</head>
                    <p>(10) Item nullus decanus habeatur per archidiaconos, qui sit concubinarius manifestus, quia, qui perdurat in simili vicio, non habet frontem liberam [12] alios corrigendi.</p>
                </div>
                <div>
                    <head>Capitulum 11</head>
                    <p>(11) Item pro visitacione nichil accipiatur, sed archidiaconi adminus semel in anno aut per se aut per aliquem ydoneum teneantur visitacionis officium exercere iuxta canonicas sancciones cuncta exercendo, expensis tantum contenti, ut non sua, sed que Iesu Christi sunt, querere videantur, [13] de vita et conversacione et ordinibus ministrancium in ecclesiis ac ceteris, que ad officium spectant, diligentius inquirentes, hoc idem eciam circa laycos exercentes.</p>
                </div>
                <div>
                    <head>Capitulum 12</head>
                    <p>(12) Item vigilie apostolorum et aliorum sanctorum, que cadunt in die dominico, precedenti sabbato ieiunentur.</p>
                </div>
                <div>
                    <head>Capitulum 13</head>
                    <p>(13) Item, quia per symoniacos et apostatas libertas et decus ecclesie minuitur et subditorum salus negligitur ac Deus omnipotens maxime provocatur, volumus et statuimus, ut quicumque aliquem symoniacum vel apostatam proclamaverit et legittime probare poterit; media pars bonorum suorum mobilium sibi cedat in premio, reliqua parte in nostro arbitrio remanente.</p>
                </div>
                <div>
                    <head>Capitulum 14</head>
                    <p>(14) Item sciant clerici, quod excommunicacio nisi competenti monicione premissa et presentibus personis ydoneis, per quas, si neccesse fuerit, probari possit monicio, non est ferenda; sed si quis contra presumpserit, eciam si iusta fuerit excommunicacionis sentencia, ingressum ecclesie per unum mensem sibi noverit, alia nichilominus pena multandus si visum fuerit, expedire.</p>
                </div>
                <div>
                    <head>Capitulum 15</head>
                    <p>(15) Item sciant, quod si iudex ordinarius seu eciam delegatus, fame prodigus et proprii persecutor honoris, contra conscienciam in gravamen alterius in iudicio quidquam fecerit per graciam vel per sordes, ab exsecucione officii per annum noverit se suspensum ad estimacionem litis parti, quam leserit, nichilominus condempnandus conciturus; quod si suspensione durante dampnabiliter ingesserit se divinis, irregularitatis laqueo se involvet secundum canonicas sancciones, a qua nisi per sedem apostolicam poterit liberari.</p>
                </div>
                <div>
                    <head>Capitulum 16</head>
                    <p>(16) Item sciant, quod excommunicari seu interdicti suspensi per nos vel per alios suos prelatos, si durantibus sentenciis supradictis perniciose immiscuerint se divinis, irregularitatem incurrent, a qua nisi per sedem apostolicam liberantur.</p>
                </div>
                <div>
                    <head>Capitulum 17</head>
                    <p>(17) Item statuimus, ut clerici ad solum Deum et ad salutem populi et propriam quietem habentes respectum omni trepidacione seposita ad defensionem exhibendam et pacem firmiter tenendam, mutuum sibi consilium et auxilium prebeant ubique; hoc alicuius amori [14] vel odio pretermittant, etsi quis eos vel bona seu possessiones ipsorum fuerit... [15].</p>
                </div>
                <div>
                    <head>Footnotes</head>
                    <p>[1] S in Sanctorum in brackets.</p>
                    <p>[2] Footnote a: corr. Kra. cleri P.</p>
                    <p>[3] est quoddam prodire tenus sed non datur ultra in quotation marks.</p>
                    <p>[4] Footnote b: condimentum P.</p>
                    <p>[5] Footnote c: corr. Kra. ergo P.</p>
                    <p>[6] sed non between Footnote d-d.</p>
                    <p>[7] Footnote d-d: Om. P.</p>
                    <p>[8] Footnote e: corr. Kra. scelus P.</p>
                    <p>[9] Footnote f: ad nostram bis P.</p>
                    <p>[10] in idem between Footnote g-g.</p>
                    <p>[11] Footnote g-g: corr. Kra. indem P.</p>
                    <p>[12] Footnote h: corr. Kra. liberum P.</p>
                    <p>[13] Footnote i: in supra lineam additum P.</p>
                    <p>[14] Footnote k: corr. Kra. amore P.</p>
                    <p>[15] Footnote l: Finis statutorum deest P.</p>
                </div>
            </div>
        </body>
    </text>
</root>
