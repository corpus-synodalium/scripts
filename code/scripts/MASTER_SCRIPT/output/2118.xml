<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Angers</title>
                <recordID>2118</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1294-10</origDate>
                <dateNotes/>
                <origPlace>Angers</origPlace>
                <diocese>Angers</diocese>
                <province>Tours</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Other</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 2118</p>
                <p>Year: 1294</p>
                <p>Month: 10</p>
                <p>Day: None</p>
                <p>Circa: None</p>
                <p>DatingNotes: Sent following council of Saumur</p>
                <p>Place: Angers</p>
                <p>Diocese: Angers</p>
                <p>Province: Tours</p>
                <p>CountryModern: France</p>
                <p>Latitude: 47.473612</p>
                <p>Longitude: -0.554167</p>
                <p>PlaceNotes: None</p>
                <p>Classification: Other</p>
                <p>IssuingAuthority: Guillaume le Maire</p>
                <p>IssuingAuthorityAlt: Guillermus Major</p>
                <p>RegnalStart: 1291</p>
                <p>RegnalEnd: 1317</p>
                <p>Delegated: None</p>
                <p>ClassificationNotes: Synodal Letter</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Avril, Statuts, III, 174-81</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>De publicanis et pedagiorum exactoribus.</p>
                    <p>Guillermus, permissione divina Andegavensis episcopus, omnibus hec visuris, salutem in Domino sempiternam.</p>
                    <p>Quante audacie quanteque temeritatis sint publicanorum id est exactorum pedagiorum et vectigalium factiones, nemo est qui nesciat, quorum effrenata et sitibunda cupiditas, pacis emula, mater litium, materia jurgiorum, corrumpit jura, exterminat privilegia, immutat consuetudines, novitates inducit.</p>
                    <p>Cum igitur Sedes apostolica excommunicacionis sentenciam contra omnes nova constituentes pedagia olim duxerit promulgandam, ipsam annis singulis in certis festivitatibus sollempniter innovando, et nonnulli iniquitatis filii, proprie cupiditatis vicium tolerare nitentes, non nova, ut asserebant, constituentes pedagia, antiqua ad clericos pedagia et ipsorum res, quas non racione mercature per terras vel aquam defferri faciebant, prorogabant et eciam extendebant, in elusionem memorate sentencie et prejudicium ecclesiastice libertatis; quorum fraudibus et exquisitis maliciis volens obviare, Bituricense concilium, jam elapsis multorum annorum curriculis, in Andegavensibus civitate et dyocesi per predecessorem nostrum hactenus sollempniter publicatum, cupiensque tam presumpte calliditatis astuciam pena debita castigare, statuit, ut, nisi infra duos menses a tempore sollempnis publicacionis dicti concilii facte in civitatibus et dyocesibus, in quibus ipsa consistunt pedagia, numerandos, ab ipsis illicitis pedagiorum exactionibus in totum desisterent, excommunicacionis sentencie ex tunc ipso facto auctoritate dicti concilii subjacerent; et nos quam plurimorum relatu accepimus, quod nonnulli domini temporales civitatis et dyocesis Andegavensium et eorum allocati, qui et publicani dicuntur, eorum pedagia, vectigalia, monagia et costumas colligentes, a clericis et personis ecclesiasticis secularibus et religiosis, pro rebus suis propriis, quas per illorum districtum non causa negociacionis defferunt seu defferri faciunt vel transmittunt, et insuper de rebus, quas in mercatibus et nundinis vel alibi dicte persone ecclesiastice ad proprium usum comparant, contra juris auctoritatem et antiquam consuetudinem, pedagia, vectigalia, monagia et costumas exibunt et extorquent in prejudicium et enervacionem ecclesiastice libertatis, sic dicti concilii sentenciam dampnabiliter incurrendo; et quod nonnulli viri ecclesiastici, timidi ut lepores, fatui ut mutones, per insipienciam et vecordiam suam nervum ecclesiastice discipline rumpentes, premissa pocius eligunt persolvere quam contendendo suo privilegio se tueri, sic toti ordini clericali ac ecclesiastice libertati, prestando talia, derogando.</p>
                    <p>Et nos, ad quos sollicitudine pastoralis officii spectat privilegia ecclesiarum nostre dyocesis et ecclesiasticam libertatem deffendere et tueri, licet dictis personis ecclesiasticis super premissis propter suam imprudenciam et negligenciam, ut est dictum, minime conquerentibus, non possimus talia absque consciencie remorsu et scrupulo tollerare, volentesque in hac parte nostram animam liberare, vobis precipiendo mandamus, quatinus ad certum diem et locum vel dies et loca, rectoribus ecclesiarum ceterisque personis ecclesiasticis archidyaconatus vestri per vos vel per alios, quibus injungendum duxeritis, convocatis, eisdem premissa in persona propria insinuare, exponere et intimare curetis, eisdem personis districte sub pena suspensionis et excommunicacionis inhibentes, ne pro rebus suis, quas non negociacionis vel mercature causa, quod eis non licet, per aquam vel terram defferri faciunt aut transmittunt, aut pro rebus quas in mercatibus et nundinis vel alibi ad proprium usum comparant, contra privilegium clericale veli toti clero indultum, vectigalia, pedagia, monagia aut costumas persolvere aut prestare presumant, quod si sibi in res vel personas a publicanis et premissorum exactoribus, racione premissorum, aliqua violencia inferatur, nobis aut officiali nostro conquerendo insinuare procurent; eisdem nichilominus personis ecclesiasticis injungentes, quatinus dictos publicanos et exactores predicta vectigalia, pedagia, monagia et costumas a predictis personis ecclesiasticis illicite, ut predicitur, exigentes, in ecclesiis suis publice excommunicatos denuncient auctoritate concilii memorati; et si quos dictam sentenciam incurrere aut incurrisse noverint, ad noticiam nostram vel officialis nostri defferant indilate.</p>
                    <p>Sane quare nonnulle de predictis personis ecclesiasticis, maxime beneficiate, fumo fornacis magne cupiditatis et avaricie, que est omnium malorum radix et origo, ut verrissime testatur Apostolus, obscurate, pulvere terrenorum, fumon voluptatum, stercoribus yrundinum excecate, non Deo sed Mammone, non Creatori, qui est benedictus in secula, sed creature pocius servientes, Deum propter nummum, quo nichil est miserius, contempnentes, laycis predicti fomentum erroris plerumque ministrare noscuntur, dum contra juris divini et humani prohibiciones et precepta, Deum obliti, sue salutis et eciam subditorum, quibus per suum malum exemplum iniciunt laqueum, immemores, negociaciones publice exercentes, turpia lucra sectantes, et, quod dolentes referimus, plerumque contractus fenebres ineuntes, nunc per aquas, nunc per terras, nunc per mercatus et nundinas, lucris temporalibus inhiantes, obmissis divinis ministeriis, tanquam mercatores layci discurrentes, emendo villius, ut revendant carius, res sic causa negociacionis et mercimonii comparatas per aquas et terras defferunt et transmittunt, a quibus predicta vectigalia, pedagia, monagia et costume merito exiguntur.</p>
                    <p>Quare cum legem offendant, non sunt legis auctoritate tuendi; et justum est, ut qui suos excedunt terminos, a non suis terminis excedantur.</p>
                    <p>Et dicit decretalis Alexandri tercii: Dignum est, quod, qui similem cum aliis vitam suscipiunt, similem suscipiant in legibus disciplinam.</p>
                    <p>Et inde occasione sumpta, ad alios clericos, licite contrahentes et res suas in casu permisso et licito transferentes, trahitur per abusum.</p>
                    <p>Quare vobis, ut supra, precipiendo mandamus, quatinus dictis personis ecclesiasticis, sub eadem pena suspensionis et excommunicacionis, districte inhibeatis, ne negociaciones, mercimonia, emendo vilius et revendendo carius, et super omnia, ne contractus fenebres, quod eciam laycis est dampnabile et prohibitum utriusque pagina Testamenti, inhire de cetero aut exercere presumant.</p>
                    <p>Per hec enim et similia totus ordo ecclesiasticus deturpatur, populus laycalis scandalizatur et dampnatur, dum illi qui debent esse lux mundi, oculi Ecclesie, speculum laycorum, duces populi christiani, arietes gregis dominici, tenebrescentes et, ut premittitur, amore temporalium excecati, una cum grege suo, cui ducatum prestare debent, in precipicium baratri dilabuntur, eisdem certissime intimantes, quod, nisi a premissis prohibitis et illicitis destiterint, si quem super premissis convincere culpabilem potuerimus, in ipsum intendimus canonicam infringere ulcionem.</p>
                    <p>Absit enim a nobis quod, talia in Dei Ecclesia tolerando, cum ipsis simus participes supplicii gehennalis.</p>
                    <p>Presentis cedule decanis in vestro archidyaconatu constituti copiam faciatis, ut per ipsos fiat aliis rectoribus et prelatis.</p>
                </div>
                <div>
                    <head>Footnotes</head>
                    <p>[1]</p>
                    <p>[2]</p>
                    <p>[Â…]</p>
                </div>
            </div>
        </body>
    </text>
</root>
