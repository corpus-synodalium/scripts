(1) Districte precipitur sacerdotibus ut jejuni intrent in synodum.
Item precipitur ut decani cum albis et stolis intrent in synodum, presbiteri autem cum superpellicio et stola. 
Nulli afferant causas vel negotia impertinentia ad synodum.
(2) Item precipitur quod omnes curati et omnes persone, que debent interesse ad synodum, veniant ad synodum nisi detineantur gravi infirmitate vel alia inevitabili necessitate, nec querant occasionem non veniendi, ut minutionem, medicinam et hujusmodi. 
Et si venire non possint, mittant cum litteris suis, per quas se obligent ad statuta synod alia observanda, capellanum vel clericum suum vel alium idoneum, qui possit jurare canonice domini impedimentum, et qui mandata synodi referat ad dominum suum.
(3) Item precipitur quod [1] in eundo vel redeundo ad synodum honesti se habeant presbiteri et clerici, et honesta habeant hospitia, ne status clericorum vertatur in oprobrium et contemptum.
(4) Item prohibetur venturis ad synodum, ne nimis cito iter arripiant veniendi, et ne sine licentia recedant, et tunc ad suas parochias redeant festinenter.
(5) Item precipitur quod in eundo, redeundo et moram faciendo in loco synodi honestum habeant in via famulatum, in hospitiis presbytorum comitatum.
(6) Item precipitur quod honor debitus et reverentia devota a presbiteris et clericis omnibus exhibeantur sacramentis, dum dispensantur et tractentur; et sepe moneatur populus a presbiteris ut frequenter venerentur singula sacramenta.
(7) De baptismo. 
Baptismus honorabiliter et caute celebretur cum aperta distinctione verborum et forma in quibus consistit salus baptizati, que talis est: Petre vel Johannes, ego baptizo te in nomine Patris et Filii et Spiritus sancti, que verba dicantur ab eo qui baptizandum immergat. 
Et ut caveatur periculum baptizandi, non immergat caput pueri in aquam, sed sacerdos super verticem pueri ter aquam infundat cum bacino vel alio mundo vase et honesto.
(8) Juxta fontes instituatur piscina apta ubi laventur manus eorum qui tenuerunt puerum, et vas lavetur quo infusus fuit puer, et super piscinam illam ponatur cooperculum.
(9) Renovetur aqua fontium singulis mensibus ac vetus amoveatur et nova benedicatur et crismetur, sed antequam nova apponatur, fontes diligenter mundentur, propter reverentiam sacramenti.
(10) Item doceant presbiteri frequenter viros et mulieres formam in propria lingua, quibus valeant in necessitate infantem baptizare, etiam parentes si alius defuerit, et postmodum referatur puer ad sacerdotem, qui diligenter interroget quid baptizator fecerit aut dixerit, et, si invenerit omnia rite facta vel dicta, faciat puero que so lent fieri post immersionem. 
Si autem invenerit vel dubitaverit puerum rite non esse baptizatum, baptizet puerum sub hac forma: Petre, si es baptizatus, ego te non baptizo, sed, si non es baptizatus, ego te baptizo in nomine Patris et Filii et Spiritus sancti. 
Amen.
(11) Item doceant presbiteri quod si pater vel mater infantem suum in necessitate baptizaverit, et non propter hoc dimittant quin habeant se sic conjuges sicut ante.
(12) Item si caput pueri extra appareat et timeatur de morte pueri, antequam perfecte nascatur, infundat qui aderit aquam super caput pueri, dicens: Infans, ego te baptizo in nomine Patris et Filii et Spiritus sancti. 
Amen.
Si autem pervenerit vivus ad ortum legitimum, de novo baptizetur sub his verbis: Non te baptizo sed si non fuisti baptizatus, ego te baptizo in nomine Patris et Filii et Spiritus sancti. 
Amen.
(13) Si mulier mortua fuerit, et certum sit, teneatur os ejus apertum, et cum magna cautela uterus aperiatur, ut infans vivus, si possit, educatur et baptizetur. 
Si autem mortuus reperiatur, extra cymiterium tumuletur.
(14) Si mater mortua fuerit in partu, non negentur ei aliqua jura christianitatis, sed in ecclesia deferatur et in cimiterio tumuletur, nisi aliud obstiterit, et penam non debemus ei vertere in culpam.
(15) Ad levandum puerum de fontibus, duo vel tres ad plus admittantur et nominatim eligentur, et reliqui repellantur. 
Addimus statuentes quod si puer sit masculus, una mulier et duo viri intersint; si femina, unus et due mulieres, et quod pater pueri ad hoc nullatenus admittatur.
(16) Parentes et patrini filiolos doceant dominicam orationem, Symbolum apostolorum, Ave Maria, et exhortentur eos pie et juste vivere.
(17) Fontes sub cooperculo competenti et sub sera custodiantur propter immunditias et sortilegia.
(18) Chrisma et oleum sacrum et oleum infirmorum in ampullis propriis metallinis et sub clave custodiantur. 
Et ampulle certis titulis distinguantur ac desuper obturentur.
(19) Si autem oportuerit chrismati vel oleo sancto aliud oleum apponi, caute et diligenter misceatur appositum cum chrismate et oleo sancto et hoc cum virgula.
(20) De confirmations. 
Moneant presbiteri parentes parvulorum baptizatorum nondum confirmatorum, ut eos adducant ad episcopum qui solus potest confirmare. 
Adducant autem septennes pueros vel majoris etatis, quibus attondeantur capilli circa frontem pendentes, et frontes diligenter laventur et habeant fasciolas sive bendella de spissa tela, non de tenui pepulo, que sint sine sutura [2], et sine nodo intermedio, que habeant latitudinem trium digitorum et longitudinem duorum pedum et dimidii, et sint munda et alba.
(21) Offerantur autem pueri episcopo ab eis qui curam habent eorum, qui melius noverint quod non fuerint confirmati. 
Et moneantur parentes quod pueros confirmatos tertia die adducant ad ecclesiam, ut pres biter lavet frontes eorum et comburat bendella et aquam lotionis cum cinere bendellorum faciat in sacram piscinam deponi.
(22) Adulti, scilicet duodecim annorum et amplius, prius confiteantur suis sacerdotibus quam confirmentur.
(23) Diligenter autem doceantur a presbiteris eorum omnes [3] confirmandi, quod se, ut dictum est, preparent ante diem confirmationis, et quod nullus audeat se jungere qui alias fuerit confirmatus.
(24) Parentes autem parvulorum confirmatorum sepe reducant ad memoriam, quando et a quo et ubi fuerunt confirmati. 
Doceant autem presbiteri quod episcopus in conflrmatione nomina possit mutare.
(25) Nullus etiam ad primam tonsuram vel ordines audeat accedere, nisi prius fuerit confirmatus. 
Parentes autem parvulorum moneantur, ut confirmandi prime orationi intersint tam tempestive veniendo et expectent usque ad ultimam que fiunt super confirmatos.
(26) De sacramento penitentie.  
Sacerdotes frequenter moneant subditos suos et etiam injungant in penitentiam ut sepe [4] veniant ad confessionem, et, antequam veniant, diligenter scrutentur corda sua et peccata sua apud se rememorent cum dolore et simplici vultu veniant ad confessionem cum timore quasi ad judicium Dei.
(27) Sacerdotes autem, ut Dei ministri, circa confessionem audiendam et penitentiam injungendam maximam habeant diligentiam.
(28) Ad audiendas confessiones communiorem [5] et apertum locum sibi eligant sacerdotes ut communiter ab omnibus videri possint, et in locis abditis et obscuris non audiant confessiones, nec extra ecclesiam sedeant ad audiendum confessiones, nisi in magna necessitate vel infirmitate.
(29) Item precipitur quod sacerdotes non sedeant ad confessionem ante solis ortum nec post solis occasum, nisi in magna necessitate.
(30) Item sedendo ad confessionem habeant sacerdotes vultum humilem et oculos ad terram, nec faciem inspiciant confitentis et maxime mulierum. 
Presbyteri in superpellicio vel capa rotunda sedeant.
(31) Item sacerdotes moneant subditos ut habitu humili et gestu, oculis in terra defixis, et mulieres cooperto capite et collo submissa facie confiteantur.
(32) Sacerdotes, quando sola sit in ecclesia, mulierem non audiant confitentem, sed in conspectu honeste societatis. 
Sacerdotes non audiant confessionem mulierum cum quibus peccaverunt, nec socios nec fautores sui peccati vel mediatores, sed mittant eos ad honestos confessores.
(33) Sacerdotes mansuete audiant confitentes et de consuetis peccatis interrogent sigillatim, de inusitatis autem non nominatim, sed per talia communia inquirant ex quibus confitens, qui reus est peccati, possit intelligere quid dicatur, et sic intelligans confiteatur. 
Si autem reus non fuerit, de illo non temptetur.
(34) Sacerdotes moneant confitentes ut integre et distincte confiteantur omnia mortalia et circumstancias que per se facerent peccatum, ut sacer ordo, sacer locus in peccato luxurie, et circumstancias, quando aggravant peccatum, que notantur hoc versu: Quis, quid, ubi, per quos, quotiens, cur, quomodo, quando. 
Venalia autem summatim sufficit confiteri.
(35) Sacerdotes reservent episcopo mortalia peccata, ut puta homicidia, sacrilegia, incendia, peccata contra naturam, stuprum virginum, concubitum personarum conventualium et [6] in sacris ordinibus constitutarum, incestus, injectiones manuum in parentes, oppressiones parvulorum, negligentia parentum igne vel aqua natos [7] amittentium, sortilegia, veneficia, perjuria solemnia, fidei fractiones, votorum transgressiones, symonia, adulteria, hereses, apostasie et magne blasphemie serio facte, maleficia eorum qui maleficant conjuges ne possint coire, vel qui procurant sterilitatem mulierum vel aborsum. 
In dubiis semper confessor consulat episcopum, vel sapientes viros quorum consilio penitentem absolvat, consulat aut ad alium mittat.
(36) [8] Audita confessione, semper confessor interroget confitentem si velit abstinere ab omni mortali: aliter vero non absolvat eum, nec injungat ei penitentiam, nec inde confidat; sed moneat ut interim faciat quidquid boni poterit, ut Deus cor illius illustret ad penitentiam et consulat ei modum vivendi per quem continere poterit a peccato.
(37) Injungat et puniat presbyter secundum quantitatem peccati et possibilitatem confitentis, sed pro peccatis carnalibus magis injungat penitentias corporales, sicut disciplinam, jejunium et hujusmodi; pro spiritualibus autem spirituales, scilicet orationes et meditationes suis peccatis contrarias.
(38) In usurpatione rei aliene vel dampno ei illato per furtum, rapinam, usuram, fraudem, inventionem, injustam vexationem, falsam testificationem et alios modos, primo injungant presbiteri restitutionem fieri eis quos predictis modis dampniifcaverunt vel heredibus eorum; quod si non inveniantur heredes, fabrice ecclesie Beate Marie Cameracensis restituenda applicentur. 
Qui vero facultatem restituendi non habent, promittant se restituros modis predictis, cum facultatem habuerint, aliter non absolvantur.
(39) Item non nomine restitutionis ecclesias vel capellanias vel cenobia constituant, sive alias elemosinas vel legata vel testamenta faciant, sed prius unde plene possit fieri restitutio, assignent.
(40) Item sacerdos quas injunxerit missas penitentibus non celebret, nec trecennarium, nec [9] annuale, neque collusionem cum alio sacerdote faciat de missis celebrandis, ut sibi mutuo pro missis celebrandis parochianos transmittant.
(41) Item inhibeant presbiteri parochianis suis ne quis rem furtivam vel furtim surreptam emat [10]. 
Quod si emerint, sciant se ad restitutionem modis predictis teneri.
(42) Presbiteri parochianos suos moneant frequenter a festo Purificationis beate Marie, omnes quatuordecim annis et supra, ut veniant ad confessionem ante Pascha Floridum, et qui in hoc negligentes fuerint, per octavas Pasche a carnalibus abstinebunt et jejunabunt sicut in Quadragesima.
(43) Item in confessione moneant sacerdotes ut, si confitentes nomina eorum indicaverint cum quibus peccaverunt, secretum teneant sicut peccatum confitentis, nisi revelaverint de licentia confitentis tali persone quod posset ei prodesse et non obesse [11].
(44) Item nullus sacerdos ira vel odio vel etiam metu mortis in aliquo audeat revel are confessionem confitentis signo vel verbo, vel general iter et specialiter insinuando ut sic dicendo: Ego scio te esse talem qualis es [12].
Et si revelavit, debet degradari absque misericordia.
(45) Item nullus sacerdos vocet monachum ad audiendam confessionem et penitentiam injungendam, vel ad alia sacramenta parochianis suis injugenda, nisi ex speciali licentia episcopi vel sui abbatis [13], neque alium regularem.
(46) Item districte inhibemus et sub pena excommunicationis precipimus ne aliquis secularis vel regularis sacerdos teneat parochiam, nisi hanc infra mensem receperit. 
Excommunicamus eum [14], si non habuerit curam a domino episcopo.
(47) Item nullus capellanus recipiatur, nisi per suum episcopum, officialem vel archidiaconum.
(48) Item precipimus quod presbiteri confiteantur de mortalibus, quotiens necesse fuerit episcopo, vel eis qui [15] in suis decanatibus deputati sunt ab episcopo ad audiendum confessiones sacerdotum. 
Sacerdotes toto anno confitentium nomina [16] episcopo rescribant; unicuique decanatui unus assignabitur confessor generalis sacerdotibus.
(49) Item diligenter attendant sacerdotes quin parochiani sui non veniant semel in anno ad confessionem et nomina eorum referant ad episcopum.
(50) Item sciant quod quilibet sacerdos potest de quocumque peccato absolvere quemcumque in articulo mortis, cautione tamen recepta quod quam cito convaluerit absolutionem queret et satisfaciet secundum formam Ecclesie.
(51) Item sacerdotes doceant quod subditi sui tenentur ex precepto observare jejunia ab Ecclesia instituta, etiamsi mortaliter non peccaverint, ut jejunia Quadragesime, Quatuor Temporum, processionum in festo beati Marci et Rogationum sequentium. 
Quod si festum beati Marci [17] in dominica evenerit, jejunium et processio fient in sequenti die.
(52) Item doceant sacerdotes quod ipsi et subditi sui tenentur jejunare vigiliam Nativitatis Domini, Nativitatis beati Johannis Baptiste, Beati Laurentii, Assumptionis beate Virginis, Omnium Sanctorum et [18] Apostolorum hiis versibus contentorum: Petrus et Andreas, Paulus cum Symone Judas, ut jejunemus nos ammonet atque Mattheus. 
Et si aliqua vigilia in dominica evenerit, sabbatho jejunetur.
(53) Si cui imposita penitentia solemnis pro crimine publico vel vulgarissimo quod totam villam commovit, remittendus est ad episcopum, ut in die Cinerum ejiciatur ab ecclesia et in die Cene recipiatur.
(54) In qualibus vestibus sacerdos ad altare accedat. 
Sacerdotes in vestibus mundis et benedictis accedant ad missam celebrandam. 
Manipulus habeat duos pedes in longitudine sub brachios. 
Stola ad minus usque ad paramentum albe dependeat. 
Alba et casula integra et non dissuta observentur. 
Amictus sepe mundetur. 
Cingulum mundum, integrum, longum et benedictum habeatur. 
Presbiteri sub alba induti sint superpellicio vel tunica linea que vulgariter sarros vel roches appellatur. 
Non cantent sine calciamentis vel calceis cum caligis attingentibus supra genua.
(55) Noverint sacerdotes quod si cum conscientia peccati mortalis ad celebrandum missam accesserint et celebraverint, ad minus ter peccant mortaliter: primo, quia presumunt indigne accedere; secundo, quia indigni conifdent et contingunt et tenent sacra vasa; tertio, quia indigni manducant corpus Christi et sanguinem bibunt.
(56) Altare ad celebrandum ad minus paretur duobus palliis benedictis.
Duo corporalia ad necessitatem unius altaris ad minus habeantur que sint mundissima et benedicta et apte plicature.
(57) Pannus cum quo calix extergitur, cum veneratione custodiatur, vel in calice vel super altare sicut reliquie custodiatur. 
Ceteri panni quibus patena vel calix involvuntur, mundi custodiantur. 
Missale semper involutum camisia linea et munda altari imponatur, et habeat sudarium vel manutergium dependens quo presbyteri nares, faciem et os detergant. 
Loca circa altare ab aranearum telis et pulveribus et ceteris immunditiis sepius emundentur. 
Cortine a lateribus altaris [19] utrimque appendantur, nec ab aliquo tempore [20] ipsius sacrificii retro trahantur.
(58) Cortina conveniens sursum super altare extendatur que protegat et defendat altare ab incommodis immunditiarum descendentium. 
Calix et patena in quibus conficitur corpus Christi sint argentea vel aurea et integra, et calix sit cum firmo pede non titubans.
(59) Nullus sacerdos sine clerico celebrare presumat, qui clericus habeat desuper vestes suas superpellicium vel capam rotundam et calceatus incedat. 
Clericus autem vel sacerdos non faciat aperturam sub assellis in tunica linea vel superpellicio quibus ejiciantur brachia sine manicis linee tunice vel superpellicii in ministerio altaris.
(60) Ampulle vini et aque integre et munde intus et exterius observentur, et signo notabili distinguatur vas vini a vase aque. 
Vinum ampulle ad minus de tertio et in tertium diem renovetur. 
Vinum rubicundum, si commode possit haberi, ad celebrandum ministretur. 
Piscina in qua lavat sacerdos manus post consecrationem munda teneatur et cooperiatur, et extersorium post illam lotionem mundum teneatur et cooperiatur, et reverenter alba tela vel corona linea vel serica tegatur; cum corporali, cum necesse fuerit, abluatur ab aliquo sacerdote vel persona religiosa et aqua lotionis in sacram piscinam mittatur. 
Idem fiat de extersorio calicis vel ipsum quando vetus vel minus honestum fuerit supra piscinam sacram comburatur et cinis in piscina recondatur.
(61) Item habeat sacerdos proprium manutergium quo manus detergat ante celebrationem, vel ante contactum sacrorum ut eucharistie, chrismatis et olei sancti.
(62) Clericus autem non extergat manus suas ad predicta manutergia, sed habeat aliud proprium. 
Sacerdos diligens sit in electione hostie consecrande, ut sit integra, solid a, non nimis vetusta. 
Et in appositione vini et aque discernat odore quid sit utrumque, vel ab alio faciat gustu discerni; de aqua ponantur due gutte.
(63) Sacerdos autem attente et distincte legat et dicat in canone que dicenda sunt. Sacerdos non elevet hostiam ad videndum populo, nisi postquam dixerit hec verba: Hoc est enim corpus meum. 
Et tunc pulsetur magna campana tribus vicibus ex una parte, ut fideles que audierint, ubicumque fuerint, adorent.
(64) Si sacerdos cum venerit ad consecrationem sanguinis vel ad perceptionem nichil in calice [21] invenerit, innuat quod afferatur ei aqua et vinum [22], quibus appositis dicat verba canonis ab illo loco: Simili modo [23], postquam cenatum est etc., usque ad [24] finem, et faciat signa [25] que extunc solent fieri super sanguinem [26]. 
Ilia vero que facta sunt [27] super eucharistiam non reiterentur [28], sed si aquam invenerit et gustaverit, non reiteret sacramentum sanguinis, sed transeat cum consueto modo. Ille vero per cujus negligentiam hoc contigerit [29] jejunet tribus diebus in pane et aqua.
(65) Si quid de sanguine ceciderit su per corporale vel pallas altaris, illa pars abscindatur, et pro reliquiis habeatur [30] et recondatur [31], vel [32] comburatur, et cinis [33] in sacram [34] piscinam reponatur, vel pars corporalis vel palle inticta sanguine [35] ter diligenter abluatur, et aqua ablutionis a presbitero jejuno, vel aliqua [36] religiosa persona et jejuna sumatur, et tunc [37] poterit dictis pannis uti sicut prius post ablutionem predictam [38].
(66) Si sanguis super aliud [39] vestimentum ceciderit, illa pars abscindatur et comburatur, et cinis in sacram piscinam recondatur. 
Si super lignum [40] vel lapidem vel solidam terram ceciderit illa pars, si commode possit haberi a presbytero [41] ablingatur, et postmodum cultello vel rasorio [42] radatur, et rasura cum ablutione vini et aque a sacerdote sumatur vel combusta in sacram piscinam deponatur.
(67) Item si in sanguine musca [43] vel aranea vel aliquod abominabile ceciderit quod [44] vix sine periculo corporis vel vomitu possit sumi, caute abstrahatur [45] et super patenam vel alium calicem abluatur vino et, post susceptionem sanguinis et ablutionem solitam illa lotio [46] bestie a presbitero sumatur, vel in piscinam reponatur [47] et bestia supra [48] piscinam comburatur.
(68) Si corpus Domini super pallam ceciderit, bis lavetur vino vel aqua et a presbitero sumatur. 
Si supra aliud vestimentum ceciderit, pars illa abscindatur et comburatur, et cinis in piscinam mittatur [49].
(69) Calix ad communicandum infirmos mundus et integer habeatur et coopertus habeatur [50] et, si [51] facultas suppetat, fiat argenteus.
(70) Pixis in qua corpus Christi reservatur vel ad infirmos deferatur [52], sit eburnea vel argentea, vel ad minus cup rea bene climata, et semper [53] pannus lineus [54], albus et mundus, vel sericus infra pixidem ponatur, supra quem corpus Domini in pixide collocetur [55].
(71) Cum infirmus communicari voluerit, prius visitet eum presbiter sine corpore Domini, si commode fieri possit [56], et diligenter audiat confessionem ejus, et post red eat ad ecclesiam et cum profecturus erit ad communicandum infirmum, prius aliquanto spacio pulsetur campana aliquo certo signo ad hoc destinato [57], ut fideles conveniant [58] ad ecclesiam; qui sacerdotem deferentem Dominum suum reverenter [59] et ordinate sequantur [60], et orationes quales sciunt [61] dicant devote pro infirmo eundo et redeundo.
(72) Sacerdos vero dicat eundo et redeundo [62] VII psalmos, et si via fuerit longior addat XV psalmos cum letania [63] et ceteras orationes. 
Incedat vero presbiter cum lucerna precedente, et expectent eum [64] fideles, donec eger [65] communicetur, et redeant ad ecclesiam cum sacerdote deferente corpus Christi semper, ne populus in vanum redeundo adoret [66]. 
Quilibet fidelis penitens si devote predicta fecerit [67], habeat V dies indulgentie pro eundo et V pro redeundo. 
Si autem qui maligne [68] hanc processionem perturbaverint, si [69] moniti se non correxerint, per censuram ecclesiasticam corrigantur [70].
(73) Deferatur autem corpus Christi venerabiliter et sublimiter posito decenti cooperculo super calicem, quod sit cum cruce superposita et cum panno fimbriis sericis adornato [71].
(74) Si infirmus levem vomitum vel infimum patiatur, vel frequenter levi occasione [72], non conferatur ei corpus Christi, sed credat [73] et spiritualiter accipiat.
(75) Antequam presbiter communicat infirmum, querat ab eo [74] si credit quod sub illa forma panis sit corpus Christi, natum de Virgine, passum in Cruce, suscitatum tercia die; quod si confessus fuerit [75] verbo vel signo, communicet eum, si altera non obstiterit causa.
(76) Si vero communicatus evomuerit, partes diligenter et caute colligantur, que reperiri poterunt [76] postea cum vino [77] a sacerdote vel aliquo [78] fideli sumantur; residuum vomitus comburatur et ponatur in terram juxta altare [79].
(77) Cum autem corpus Domini defertur, fideles coram quibus defertur, si commode fieri possit, genua flectent, pectus tundant, et inclinato capite, adorent junctis manibus. 
Equitantes non dedignentur descendere de equis ut adorent eum qui pro ipsis descendit de celis [80].
(78) Precipimus ut nullus sacerdos [81] audeat celebrare missam, nisi prius dixerit matutinas canonicas et primam [82].
(79) Eucharistie servate pro infirmis singulis diebus dominicis renoventur. 
Corpus Domini super altare [83] in honesto loco vel armariolo [84] sub clave sollicite custodiatur. 
Similiter chrisma et oleum, sed in alio loco.
(80) Doceant sacerdotes subditos suos ut, cum venerint ad communicandum die Pasche vel alia die [85], jejuni et [86] devoti et confessi accedant, et nullus extraneus se intermisceat [87], nisi viator vel [88] peregrinus, et hoc de licentia sacerdotis.
(81) Item hostie non consecrate, que dicuntur panis benedictus, nulli dentur, nec etiam pueris [89].
(82) Pueri autem [90] non communicentur, antequam fidei discretionem habere dinoscantur, ut circiter decennium.
(83) Item precipimus ut die Pasche et ceteris diebus solemnitatum, quibus fideles communicantur, tot hostie consecrantur, ut non oporteat frangi formas quando fideles communicantur [91].
(84) Precipimus ut nullus sacerdos in die bis missam suam celebret, nisi in magna necessitate et urgenti [92], et tantum in prima missa, post perceptionem sanguinis [93], non utatur ablutione vini et aque, sed reservetur [94] in tuto et honesto loco, et earn accipiat post secundam missam [95], vel det persone jejune quam noverit esse peritam ad hoc [96].
(85) Presbiteri non deserviant in duabus ecclesiis, nisi una dependeat ab alia [97].
(86) Nullus arcendus est a communione nisi excommunicatus fuerit, vel nominatim interdictus, vel aliquo crimine notorio notatus, ut meretrices publice, mimi, histriones, et illi qui dominicis diebus et solemnitatibus ex precepto institutis serta vel coronas de floribus vel herbis, vel de quacumque alia materia faciunt ad vendendum. 
Sacerdotes prohibeant sub pena excommunicationis subditis suis ne locent meretricibus vel receptatoribus earum vel turpitudinis mediatoribus domos aliquas. 
Et si aliqui contra prohibitionem istam fecerint, episcopo vel ejus officiali nomina eorum per presbiteros nuntientur, et exhortentur parochianos suos ut ipsis presbiteris denuntient eos qui deliquerint [98] in predictis [99].
(87) Excommunicamus presbiteros et capellanos qui scienter cantabunt [100] missam [101] presentibus excommunicatis [102].
(88) In capellaniis magnorum vel aliorum, nisi ex licentia nostra, nullus audeat deservire [103].
(89) De matrimonio. 
Prohibeant presbiteri [104] subditis suis ne dent sibi fidem mutuo de contrahendo matrimonio, nisi coram presbitero alterius eorum qui volunt contrahere, et in [105] publico coram hominibus [106]; et si inter se fidem dederint, non valebit [107].
(90) Precipimus ut nullus sacerdos audeat sine licentia episcopi edicta vel bannos celebrare, nec matrimonium inter eos solempnizare, quamvis etiam velint post primam fidem iterum coram presbiterum affidare [108]. 
Si autem sacerdos contra preceptum istud inter aliquos matrimonium celebrare presumpserit, eo ipso se sciat esse suspensum [109].
(91) Excommunicentur [110] et denuntientur excommunicati qui clandestinas nuptias contrahunt, et sacerdos qui celebrat hujusmodi nuptias necnon
p. Nullus fidelis arcendus est a communione, nisi excommunicatus vel interdictus vel notorio crimine notatus, ut meretrices, histriones; meretricum receptores et turpitudinis mediatores excommunicentur denuntietur excommunicatus [111]. 
Quicumque clericus vel laicus vel mulier aliquas personas modo predicto conjungere presumpserint, denuntientur etiam excommunicati [112].
(92) Excommunicentur et denuntientur excommunicati qui post affidationem [113] clandestinam carnaliter se cognoscunt. 
Quicumque clandestinis nuptiis coram sacerdote vel alio celebratis interfuerint, nisi infra quindecim dies episcopo vel ejus officiali revelaverint, excommuni camus eos [114].
(93) Excommunicamus qui fidem dederint vel acceperint et donum acceperint vel dederint pro impedimentis celendis matrimonii [115]. 
Excommunicatio ista publicetur [116] sepe a singulis sacerdotibus in parochiis [117].
(94) Cum matrimonia fuerint celebranda, ante [118] tribus diebus festivis a [119] se distantibus, fiant banni publice in ecclesia ad missam post evangelium [120] et qui sciunt legitimum impedimentum proponant [121] ante matrimonium et hoc audientibus omnibus [122] precipiatur sub pena excommunicationis et ipsi presbiteri diligenter investigent nichilominus [123] utrum aliquod impedimentum obstet [124]. 
Cum autem apparuerit probabilis conjectura [125] contra matrimonium contrahendum [126], contractus interdicatur expresse donec quid fieri debeat episcopo vel ejus officiali consulatur [127].
(95) Si autem post interdictum nostrum vel officialis vel proprii sacerdotis aliqui contrahere presumpserint, et qui contraxerint, et qui nuptias celebraverint, pena contrahentium clandestine puniantur et excommunicati denuntientur [128].
(96) Si quis alicui dederit fidem de matrimonio contrahendo per verba de futuro et ante carnalem copulam fidem mutuo [129] velint remittere, non fiat hujusmodi quitatio nisi per episcopum vel ejus [130] ofifcialem.
(97) De litteris testimonialibus. 
Presbíteri [131] pro dandis litteris testimonialibus nichil recipiant, sed pro labore scripture et sigillatione et cera, tres albi sufifciant. 
Sacerdotes pro celebrando matrimonio nichil exigant, nec pro benedictione serotina, sed celebrato matrimonio secundum quod consuetum est accipiant et, si [132] subditi contra consuetudinem approbatam dare negaverint, ad episcopum vel [133] ejus officialem sacerdos nomina eorum deferat.
(98) Excommunicentur qui contra matrimonium sortilegium vel maleficium [134] procurant.
(99) Matrimonium cum honore et devotione contrahendum celebretur et benedictio nuptiarum in missa, hora debita et cum nota ad modum prefationis, cantetur [135].
(100) De impedimentis matrimonii. 
Sciant presbiteri [136] hec esse impedimenta matrimonii: frigiditas, impossibilitas coeundi naturalis per defectum caloris vel [137] accidentalis per maleficium, habitus religionis cum professione, ordo subdiaconatus et supra, cognatio [138], consanguinitas, affinitas, compaternitas, votum solemne factum in manu episcopi vel alicujus ex parte ejus ad hoc [139] destinati, dispar cultus paganismi vel [140] judaismi, vis, coactio violenta, error persone, honestas publica; publice honestatis justitie [141], ut puta si unus fratrum desponsavit aliquam puellam, eo mortuo frater ejus vel consanguineus usque ad [142] quartum gradum non potest eam habere in uxorem.
(101) De ordinibus [143]. 
Precipitur omnibus clericis habentibus ecclesias vel capellanias vel preposituras vel alias curas animarum, ut ad singula ordinum tempora se offerant ordinandi ab episcopo feria V ante tempus ordinum etiam non vocati, ut possit inquirere episcopus vel archidiaconus de hiis que pertinent ad sufficientiam ordinandi, et hoc jurare debent, quando episcopus eos recipit ad parrochias vel ecclesias sub periculo sui beneficii. Presententur ordinandi episcopo per suos archidiaconos.
(102) Retinemus fructus parrochiarum et capellaniarum eorum qui in propriis personis et in ordine sacerdotali ibidem [144] non deserviunt, et eorum qui curam parrochialem de manu episcopi non acceperunt [145]. 
Precipimus [146] decanis ut singuli in decanatibus constituti de hiis [147] diligenter inquirant et ad noticiam episcopi deferant.
(103) Omnes ordinandi diligenter ante ordines confiteantur ut mundi corde et mente gratiam ampliorem accipiant.
(104) Prepositi et decani qui curam habent animarum ad sacros ordines, secundum quod beneficium requirit, se representent et in ecclesiis suis debitam faciant residentiam.
(105) De extrema unctione [148]. 
Cum reverentia, precedente aqua benedicta et cruce [149], per sacerdotem deferatur oleum sanctum ad infirmos, et [150] diligenter [151] dicantur VII psalmi et letanie [152] et orationes ad hoc institute.
(106) Ille autem qui ungit proferat ista verba: Per istam unctionem et suam piissimam misericordiam indulgeat tibi Deus quicquid peccastiper visum, et sic de aliis et reverenter inungatur. 
Et verba distincte proferantur, et inde penitus nichil exigatur, sed, si quid datum fuerit, gratis recipiatur.
Tamen consuetudo laudabilis observetur per episcopum, sicut supra dictum est de matrimonio.
(107) Ad sacramentum extreme unctionis, sepe presbiteri moneant populum et indifferenter a quatuordecim annis et supra singuli cum necesse fuerit inungantur, nec pauperes pro egestate se excusent.
(108) Si non potest infirmus habere multitudinem candelarum vel indumenta linea que causa reverentie in hoc sacramento exhiberi solent, non propter hoc dimittat sacerdos inungere; sed sufficiat candela una et uncti cum stupa diligenter in singulis membris inunctis extergantur et stupe comburantur, et cinis in sacro loco reponatur.
(109) Doceant sacerdotes quod hoc sacramentum licite potest reiterari in qualibet gravi et periculosa infirmitate. 
Suscepturi quodlibet sacramentum prius confessione mundentur.
(110) De vita et honestate clericorum [153]. 
Clerici tonsuram rotund am et coronam [154] habeant competentem, et septies in anno ad minus coronam radant. 
Clerici pannis viridibus vel incisis [155] vel virgulatis vel indecentis mensure vel rugatis vel manicis consutitiis vel calceis [156] laqueatis vel rostratis vel decollatis [157] non utantur.
(111) Sacerdotes neque capis manicatis neque tabardis, nodulis metallinis vel cristallinis contra pectus non utantur , neque in supertunicali neque in aliis vestimentis, sed nec clerici in sacris ordinibus constituti predictis nodulis utantur. [158]
(112) Clerici fibulas omnino non ferant, nec corrigias auro vel argento vel
aliquo metallo per totum ferratas, neque anulos [159], nisi quibus competit ex officio dignitatis.
(113) Clerici supra capas non ferant caputia que sint alterius coloris quam cape neque mitras in capitibus, dum sunt in ecclesia, ferant. [160]
(114) Clerici in ordinibus constituti clausa ferant desuper indumenta.
Nullus clericus cum capa manicata vel tabardo vel habitu alio inhonesto legat epistolam vel evangelium in missa. [161]
(115) Clerici frenis, sellis, pectoralibus, calcaribus deauratis vel aliam superfluitatem gerentibus non utantur. [162]
(116) Prohibemus sub pena excommunicationis ne clerici ferant arma impugnationis [163] nec [164] cultros acutos.
(117) Clerici tabernas prorsus evitent, nisi forte causa [165] necessitatis et [166] in itineribus constituti.
(118) Hec autem [167] sunt officia que clerici possunt exercere: ortulanus [168], arborum incisor [169], pastor, nutritor pecorum, agricola, pictor, scriptor [170], librorum reparator et eorum venditor, pergamini [171] et incausti parator [172], apotecarius, piscator, pixarius, faber, ferrarius, limarius, lapidarius, aurifaber, barbator, minutor [173], vestium lanearum incisor et similia.
(119) Prohibemus etiam ne clerici exerceant negotia vel officia turpia et
inhonesta, scilicet cambitoris, tabernarii, carnificis, proxenete quod vulgo dicitur makegnon sive makelaire, vel advocationis in curia laicali et hujusmodi, que absque peccato et scandalo modernis temporibus non exercentur. 
Et si contingat eos negotiari turpes questus et que usuram sapuerint, se noverint interdictos. 
Hec sunt officia que non decent clericos, ideo prohibemus eis cum predictis ne sint fullones, sutores, textores, histriones, joculatores, ballivi seculares, goliardi, thelonarii, unctarii, triparii, furnarii et hujusmodi. [174]
(120) Clerici ad aleas vel taxillos non ludant, nec participes sint ludentium, nec intersint hujusmodi ludis. [175]
(121) Item precipimus ne aliquis sacerdos [176] feminam aliquam in domo sua habeat [177] nec ami tam nec sororem nec [178] matrem cum pedissequa, quia instigante diabolo etiam in illis [179] reperitur scelus esse perpetratum, aut etiam in pedissequis earum [180], sed mulieribus consanguineis in domibus longe [181] a [182] sua conversatione remotis si indigeant, necessaria poterunt ministrare.
(122) Sacerdotes non invitent parrochianos suos cum uxoribus eorum [183] ad prandium neque [184] invitati ad convivia eorum accedant.
(123) Sacerdotes feminam ad hospitandum vel ad convivium in domibus propriis non recipiant, nec in domo suspecte mulieris hospitentur, nec de elemosina pauperis crucifixi mulieres procurent. [185]
(124) Clerici in gremiis alienarum feminarum non jaceant, neque cubito super eas accumbant, neque inter scurnarias [186] sedeant, nec domunculas que scune [187] vocantur clerici frequentent [188], nec choreis nec ludibriorum spectaculis nec jaculatorum intersint. [189]
(125) In ecclesiis festa fatuorum, insanie, ludibriorum et lasciviorum et ludi inhonesti cum indebita mutatione vestium fieri prohibentur. [190]
(126) Clerici, quando leguntur evangelia, caputia tollant et nudis [191] capitibus illud audiant. 
Intrantes et exeuntes cancellum [192], caput [193] inclinent humiliter [194] ad altare.
(127) Dominicis diebus, quando solemnisat tota parrochia, misse et horis intersint in cancello divinis officiis celebratis, secundum scientiam verbi a Deo sibi datam suum ministerium impendentes. 
Qui autem misse, matutinis tam in die solemni et dominica quam vigilia interfuerint et predicationi sacerdotum non interfuerint, solvant singuli unum denarium ad mensam pauperum vel, si divites fuerint, tres denarios, nisi legitimo impedimento detenti fuerint, de quo fiat fides sacerdoti. [195]
(128) In ecclesia sine tumultu et sine verbosatione et sine murmuratione et sine cachinno se habeant. 
In processione dominicali inter crucem et sacerdotem bini incedant in ecclesiis parrochialibus. 
Et qui penam solvere noluerint, et qui rebelles fuerint, episcopo vel ejus officiali vel archidiacono nuntientur. [196]
(129) Librum qui manuale dicitur vel agenda omnes sacerdotes habeant parrochiales. [197]
(130) De testamentis. 
Precipimus ne sacerdotes [198] per manum laicalem testamenta sua ordinent, nec [199] sine presentia sacerdotis [200], nisi improvisa necessitas [201] acciderit.
(131) Precipimus ne laici sine suo sacerdote [202] testamenta sua [203] facere presumant. [204]
(132) Exhortentur sacerdotes [205] subditos suos ut legent in testamento suo [206] fabrice ecclesie Beate Marie Cameracensis, secundum facultatem et devotionem suam.
(133) Precipimus etiam sacerdotibus [207] ut solliciti et diligentes sint in monendo frequenter subditos parrochianos suos ut [208] elemosinas et legata faciant ad fabricam ecclesie Beate Marie Cameracensis, et sub testimonio bonorum legata et ceteras elemosinas fideliter querant per se vel fideles nuntios, apposito sigillo suo, procuratori [209] fabrice mittant, et nomina eorum qui fabrice legaverint vel confrarie [210] Beate Marie solverint ad synodum deferant, ut pro eis in synodo fiat communis oratio et in singulis parrochiis dominicis diebus et festivis fiat specialis oratio [211] et expressa pro benefactoribus ecclesie Beate Marie Cameracensis.
(134) Exhortentur sacerdotes ut omnes clerici et laici testamenta facere non different usque ad angustiam mortis, sed et faciant dum adhuc compotes sunt sui corporis, mentis et oris. [212]
(135) Precipimus ut sacerdotes [213] et capellani beneficiati scribant in principio sui missalis vel in fine diligenter omnes redditus et possessiones ecclesiarum suarum, et distinguant que ad populum pertinent et que ad necessitates ecclesiarum. [214]
(136) Precipimus sub pena excommunicationis ne presbiteri vel parrochiani [215] de hiis que sunt ecclesie vel presbiterii [216] aliquid alienent, nisi de consilio [217] episcopi, et si aliter factum [218] fuerit, sciant emptores non valere.
(137) Item precipimus ut sacerdotes [219] que male sciverint [220] ab ecclesiis suis alienata fideliter repetant; quod [221] si non possint, episcopo nuntient.
(138) Prohibemus ne pro mercede sepulture corpus sepeliri differatur, neque [222] purificatio puerpere occasione mala differatur, neque cetera sacramenta; sed quid postea datum fuerit, gratis recipiatur. [223]
(139) Excommunicatus non absolvatur a simplici sacerdote [224] nisi in articulo mortis, et tunc data cautione quod stabit mandato Ecclesie.
(140) Item precipimus presbiteris quod [225] immobilia de bonis ecclesie acquisita ecclesiis relinquant, de quarum bonis acquisita sunt, de jure enim aliquid facere non possunt, de bonis vero suis rationabilia faciant legata. [226]
(141) De sigillis. 
Sacerdotes habeant sigilla per que de executionibus mandatorum [227] episcopi certificent vel ejus officialis.
(142) Item sacerdotes pro sola appensione sigillorum suorum in certificationibus mandatorum suorum superiorum nichil recipiant et [228] faciant sacerdotes diligenter sicut tenentur ex suo juramento. [229]
(143) Item excommunicatos non habeant pro absolutis nisi eis bene et legitime de absolutione constiterit. 
Si autem certi sint de absolutione, eos denuntient absolutos in ecclesiis suis. [230]
(144) Item sacerdotes, cum excommunicatum absolverint, hoc faciant ante fores ecclesie, ita ut excommunicatus genuflectet, pectus tundat et caput humiliet [231] et dicant psalmum Miserere mei, Deus super caput illius, et absolutum introducant in ecclesiam et aspergant aqua benedicta, et injungant ei ut infra septimanam confiteatur de peccatis suis. [232]
(145) Sacerdotes, antequam incipiant missam, proclament in ecclesia si quis excommunicatus fuerit, exeat quamdiu missa celebratur et servitium divinum fiet. 
Quod si quis exire noluerit, sacerdotes divina non celebrent, sed per brachium seculare exire compellant. [233]
(146) De exequiis. [234]
Sacerdotes, audito obitu parrochianorum suorum, statim absolvant eos cum psalmo De profundis et collecta. 
Postmodum [235] dicant vigilias et alia que defunctis debentur.
(147) Corpora defunctorum de nocte non custodiantur in domibus, sed ad ecclesiam deferantur, omnibus exclusis, ostia reclaudantur. [236]
(148) Item decani referant ad synodum nomina sacerdotum qui eodem anno defuncti [237] sunt, ut in synodo absolvantur, et singuli presbiteri faciant pro eis servitium speciale [238], ut similiter pro eisdem fiat tempore opportuno [239]. 
Item inhibemus [240] ne fiant resignationes ecclesiarum nisi in manu episcopi.
(149) Precipimus ut sacerdotes frequenter injungant parrochianis suis subditis [241] et in communi exhortatione et in [242] confessione, ut qui nesciunt discant dominicam orationem, et symbolum Apostolorum, Credo in Deum, et salutationem beate Virginis [243]. 
Eis autem [244] qui recte ista sciunt, injungant nomine penitentie ut doceant predicta aliis qui nesciunt et assignent viris viros eruditos [245] et feminas feminis [246] et qui predicta sciverint, quotidie in mane et in vespere ad minus dicant. [247]
(150) Discant etiam sacerdotes subditis suis quod si aliquos duodecim annorum invenerimus post instans Pascha, qui predicta tria non noverint, ipsos puniemus.
 [248]
(151) Item sacerdotes [249] sepe moneant subditos suos et maxi me mulieres ne vota faciant aliqua, nisi cum magna deliberatione et assensu virorum suorum et maxime sacerdotis. [250]
(152) Item decani non assignent nec teneant kalendas vel capitula [251] in villis vel castris in die mercati. [252]
(153) Item decani non faciant assisiam vel talliam super presbiteros suos sine consensu epíscopi. [253]
(154) Decani pro nuptiis consanguineorum suorum non mittant presbiteris sibi subditis jaculatores remunerandos, nec presbyteri suis sociis. [254]
(155) Item decani non emant a questariis futuros proventus sui questus, nec etiam presbiteri.
(156) Item decani questariis litteras non concedant ad questum faciendum. [255]
(157) De cimiteriis. 
Cimiteria munda et clausa teneantur ne a porcis vel aliis animalibus inquinentur. Excommunicentur illi [256] qui de novo in cimiteriis [257] edificaverint.
(158) Si qui partem cimiterii su btraxerint et sibi appropriaverint [258], moneantur ut restituant; quod si noluerint, episcopo denuntientur.
(159) Item prohibemus ne placita seculana in ecclesia, porticu vel cimiterio tenantur. [259]
(160) Item prohibemus ne choree fiant in ecclesia vel porticu vel cimiterio vel processionibus vel Rogationibus.
(161) Item forum rerum venalium in ecclesia, porticu, vel cimiterio non exerceantur et maxi me tempore misse.
(162) Item mimi, joculatores, histriones, saltatrices in ecclesia vel porticu vel cimiterio jocos vel ludibria non exerceant. [260]
(163) Clerici et laici non interdicti in ecclesia sint tempore divini officii et predicationis, nec tunc circa ecclesiam vel in porticum [261] morentur vel confabulentur. [262] 
Quod si fecerint, a sacerdote moneantur quod, si emendati non fuerint, nomina eorum ad episcopum deferantur. [263]
(164) Omnes [264] excommunicati et interdicti ad predicationem in ecclesia recipiantur, sed [265] post predicationem exeant.
(165) Precipimus quod presbiteri in propriis personis in mansis ecclesiarum [266] maneant et, si non habent, precipimus quod eis secundum legem [267] villarum concedantur.
(166) Item precipimus quod presbiteri [268] parrochianos suos qui tribus diebus dominicis continuis ab ecclesia sua se absentaverint sine licentia presbiteri [269] et sine justa causa, interdicant et ad episcopum mittant interdictos. [270]
(167) Qui procul ad nundinas vel peregre profecturi [271] sunt, licentiam a suo sacerdote recipiant [272] sumendi sacramenta si necesse fuerit in via, et presbiter eis non deneget. [273]
(168) Sacerdotes singulis dominicis diebus et solemnitatum excommunicent dominos baillivos, majores et alios judices seculares qui prohibent subditis suis banno vel pena aliqua vel comminatione ne in foro ecclesiastico litigent. [274]
Causas enim ad judices seculares pertinentes volumus, quantum jus exigerit, relinquere.
(169) Nulla ecclesia vel persona ecclesiastica vel clericus [275] suscipiat decimas a laico nisi per manum episcopi.
(170) Nullus sacerdos vel clericus [276] fidejubeat pro alio judeis vel feneratoribus vel impignoret aliquos libros vel ornamenta vel vasa [277] ecclesie judeis, sed nec aliis, nisi de consensu episcopi. [278]
(171) De questuariis. [279] 
Questuarii [280] non permittantur in ecclesiis predicare vel negocia sua exponere nec ad hujusmodi os aperire, sed sacerdotes fideliter secundum tenorem litterarum suarum negotia proponant. [281]
(172) Item sciant sacerdotes quod si permittant hujusmodi questuarios [282] vel quoscumque ignotos predicare serio vel cachinice [283] intra parochiam in ecclesia vel in via vel in platea vel in quibuscumque locis parochie sue, vel ostiatim deferre indulgentias pro questu faciendo [284], nos ab eis condignam requiremus emendam.
(173) Item [285] precipimus ut sacerdotes in hospiciis suis honeste recipiant secundum suas facultates Fratres predicatores et minores Fratres.
(174) Item nuncios qui pro eis mendicant benigne recipiant et populum exhortentur ad eis [286] faciendas elemosinas. 
Quicquid eis fecerint, nobis reputabimus [287] esse factum.
(175) Item non permittantur questuarii predicare, nec super archas celebrare [288], nec pulsare campanas manuales per vias vel ecclesias.
(176) Item prohibemus ne presbiteri vel clerici beneficiati vel in sacris ordinibus constituti accipiant grangias vel census admodiationes, nisi de decimis vel redditibus ecclesiarum, in quibus communicent, quoniam species est negotiationis et turpis lucri. [289]
(177) Item [290] precipimus sacerdotibus ut dominicis diebus et festivis exponant aliquid de symbolo fidei et populo diligenter distinguant articulos fidei [291] et in singulis populum confirment rationibus et auctoritate [292] sacre scripture per se vel alios predicatores propter hereticos et fidei corruptores.
(178) De festis celebrandis. 
Prohibemus ne sacerdotes licentient subditis suis pro accomodatione carrucarum suarum et equorum vel animalium ad hoc deputatorum pro se vel pro aliis quibuscumque in festis celebribus, scilicet diebus dominicis [293], die Natalis Domini et duobus diebus sequentibus, Circumcisionis [294], Epiphanie, et quatuor sollemnitatibus [295] beate Marie, die Parasceve antequam to turn officium diuturnum fuerit finitum [296], feria secunda [297] post Pascha, et feria secunda [298] post Pentecosten, festo [299] Philippi et Jacobi, et [300] duobus festis sancte Crucis, Ascensionis Domini, Joannis Baptiste, Petri et Pauli, Maria Magdalene [301], Jacobi et Christophori, Beati Laurentii, Bartholomei, Michaelis [302], Mathei, Simonis et Jude, Omnium Sanctorum, Martini episcopi [303], Andree apostoli [304], Thome apostoli, in festo [305] patroni et dedicationis ecclesie.
(179) Precipimus ne sacerdotes officium advocationis exerceant [306] nisi forte in causa ecclesie sue vel miserabilis persone.
(180) Item precipimus omnibus presbiteris quod annuatim in crastino octavarum Pasche sollemniter celebrent anniversarium [307] omnium confratrum ecclesie beate Marie Cameracensis, et nuntient populo dominica precedenti quod quicumque dicto anniversario intererit, si penitens fuerit, ei decem dies indulgencie concedimus.
(181) Precipimus quod omnes presbiteni [308] parrochiales excommunicent ter in anno ad minus in generali in Nativitate Domini, in Pascha, in festo Omnium Sanctorum, omnes illos qui facient conspirationem contra presbiteros suos et ecclesias suas et prelatos suos.
(182) De falsariis. [309]
Falsarii vel abusores litterarum domini pape, qui concedunt aliis usum litterarum domini pape [310] nomine suo vel alieno impetratarum, et illi qui per litteras quascumque causa vexationis ad instantiam aliorum faciunt in judicium trahi, et illi ad quorum [311] petitionem evocantur, per parrochias inquirantur et eorum nomina per decanos christianitatis [312] nobis vel officiali nostro transmittantur.
(183) Item inhibemus sacerdotibus et [313] aliis ecclesiarum prelatis et omnibus clericis ne exequantur mandata judicum delegatorum nisi prius inspecto authentico domini pape sigillato.
(184) Precipimus quod singuli decani habeant aquam benedictam benedictione episcopali [314], de qua possint reconciliare cimiteria violata, si opus fuerit; ecclesias autem soli episcopi reconciliare possunt.
(185) De usurariis. [315] 
Usurarii notorii ad aliqua [316] ecclesiastica sacramenta nec ad ecclesiasticam sepulturam admittantur, si impenitentes moriantur. 
Si autem penituerint et caverint competenter per se vel per alios de restitutione facienda secundum facultates suas, ad ecclesiastica jura admittantur. [317]
(186) Sacerdotes usurarios et omni specie usure notatos diligenter inquirant, et nomina ad nos et officialem nostrum in scripto referant. [318]
(187) De advocatis et procuratoribus. [319] 
Hec est nostra [320] constitutio quam per totam diocesim de omnibus advocatis, qui locant operas suas, volumus et precipimus [321] observari. 
Advocati qui volunt prestare patrocinium suum [322] in causis ecclesiasticis, antequam admittantur vel audiantur in causis ecclesiasticis hujusmodi, jurabunt sollemniter quod permittent principales personas recitare factum suum et confiteri nudam veritatem et respond ere interrogationibus mutuis factis a partibus vel ab ipso judice [223], nec intromittent se de facto proponendo vel recitando [224], nisi de speciali licentia judicis [225], quam debet judex impertire, habito respectu et consideratione ad simplicitatem partis [226], si forte impeditioris [227] lingue vel etiam idiota [228] vel aliqua alia [229] rationabili causa motus, nec instruent clientes suos subornare vel palliare factum suum. 
Facta interrogatione autem de [230] hiis que pertinent ad factum, non colloquentur partibus antequam fuerit responsum et, si vellent loqui, judices non permitterent. [231] 
Jurabunt etiam quod scienter non fovebunt causas quas credent usurarias vel alias injustas [232], et quando iniquitatem perceperint [233], desistent a patrocinio eorumdem. 
Jurabunt etiam quod non malitiose proponent in judicio per maliciam inserendo [234] frivolas rationes, unde jus alterius depereat [235] vel tardetur et, si scienter fecerint, infra triduum corrigent errorem suum. 
Appellationes frivolas vel [236] frustratorias non interponent, nec consulent interponi. 
Redemptores litium alienarum non erunt, nec in partem litis paciscentur [237], nec consentient hoc idem [238] facientibus. 
Pacem partium non impedient vel compositionem.
Calumniatores, prevaricatores, collusores non [239] erunt, nec eos fovebunt.
Solius vexationis intuitu coram uno [240] judice vel pluribus causas non agent vel consulent agitari.
(188) Sciant autem [241] universi advocati quod si inventi fuerint attentare vel provocare pudicitiam mulierum vel virginum [242] in nostra diocesi causas suas prosequentium vel alterius turpitudinis sive corruptionis de prenotatis reatum incurrent [243], primitus [244] advocationis officio destituti, si qualitas delicti exigerit, a nostra diocesi bannientur.
(189) Nullus advocationis officium exercere presumat, nisi prius prenotatum prestiterit juramentum, vel [245] litteras nostras secum habeat, vel archidiaconi vel decani christianitatis, quod tale juramentum prestiterit. [246]
(190) Excommunicamus etiam [247] omnes illos vel illas qui vel que celaverint reditus feodalia [248] vel jura episcopi Cameracensis, vel eos qui sciverint [249] aliqua de predictis esse male alienata et subtracta [250], nisi nobis infra mensem postquam hoc sciverint nobis vel officiali nostro revelaverint.
(191) Item cum littere de minus juste diriguntur ad aliquem, et executor moneat excommunicatorem ut excommunicatum in forma ecclesie absolvat et, quando paratus sit facere, executor ulterius non procedat, sed partibus diem assignet. [251]
(192) De presbiteris venturis ad synodum. [252] 
Item de quoque decanatu due partes presbiterorum veniant ad sinodum, tertia pars remaneat ad succursum aliorum secundum ordinationem decani, et qui in uno anno remanserint in sequenti anno veniant et alii ad remanendum per decanum obligantur.
(193) Item presbiteri tempore synodi hospitentur cum decanis suis; vel qui non potuerint, assignentur eis a decano de maturioribus cum quibus hospitentur in aliis etiam hospitiis. 
Nec aliquis egrediatur solus ad negotia sua, nisi cum honesto comite.
(194) Item quilibet decanus afferat in scriptis ad synodum nomina omnium de suo decanatu qui debent synodum, ut in synodo nominentur qui venerint et qui remanserint. Nominatus autem sacerdos sur gat et se ostendat.
(195) Item quilibet decanus infra Nativitatem Domini afferat vel mittat in secretis sub sigillo suo nomina parochiarum et capellaniarum et ecclesiarum conventualium et numerum personarum qui de bent esse in prioratibus et curtibus.
(196) Item precipimus ne alique mulieres sedeant infra cancellum in horis canonicis.
(197) Item precipimus ne nuptie celebrentur nisi in hora misse.
(198) Item precipimus quod omnes sacerdotes filios et filias in sacerdotio genitos ab hospiciis amoveant.
(199) Item tertia pars capituli, que de consensu decani remanebit, decano suo super expensis suis satisfaciant eundo et redeundo ad synodum pro qualibet die in quinque solidos vulgaris monete.