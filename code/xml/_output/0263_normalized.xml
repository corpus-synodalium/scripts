<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Amalfi</title>
                <recordID>0263</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1310-02-18</origDate>
                <dateNotes/>
                <origPlace>Amalfi</origPlace>
                <diocese>Amalfi</diocese>
                <province>Amalfi</province>
                <country>Italy</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Legatine</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 263</p>
                <p>Year: 1310</p>
                <p>Month: 2</p>
                <p>Day: 18</p>
                <p>Circa: None</p>
                <p>DatingNotes: None</p>
                <p>Place: Amalfi</p>
                <p>Diocese: Amalfi</p>
                <p>Province: Amalfi</p>
                <p>CountryModern: Italy</p>
                <p>Latitude: 40.633333</p>
                <p>Longitude: 14.6</p>
                <p>PlaceNotes: None</p>
                <p>Classification: Legatine</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Criscuolo, sinodo provinciale, 15-20</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: None</p>
                <p>Transcription: Reviewed </p>
                <p>GeneralNotes: held by papal nuncios to secure funding for crusades and war against Venice. no general matters discussed. similar councils held in all of the other provinces of southern Italy.</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>CONCILIUM AMALFITANUM.</p>
                    <p>In nomine Domini nostri Iesu Christi.</p>
                    <p>Anno, mense et indiccione predictis.</p>
                    <p>Maiori Ecclesia Amalfitana.</p>
                    <p>Testibus presentibus adhuc Magistro Berengario Gairani Magalonensis diocesis et abbatibus Leone de Monte Caueoso et Godofrido de Agnania canonicis Beneuentanis, et Magistro Guillelmo prouinciali notarii sepe dicto me quoque notario antescripto.</p>
                    <p>Die xviii dicti februarii.</p>
                    <p>Conuocato et congregato prouinciali concilio Prelatorum Amalfitane Prouincie, uidelicet Episcoporum et Abbatum tam exemptorum quam non exemptorum ac plurium aliarum personarum ecclesiasticarum eiusdem Prouincie.</p>
                    <p>Residentibus scilicet in dicto Concilio Uenerabilibus in Christo Patribus dominis Dei gracia Andrea Amalfitano Archiepiscopo et Episcopis Nicolao Litterensi, Andrea Scalensi et Andrea Minorensi, absente Caprensi episcopo propter maris tempestatem, ut publice uidebatur.</p>
                    <p>Presentibus eciam abbatibus monasteriorum Sancte Marie de Hercla, Sancte Marie de Olearia et Sancti Nicolai de Carbonaria ac fratre Iacobo de Montecono Uicario Ecclesie Sancte Marie de Pasetano atque fratre Priore hospitalis Sancte Marie Amalfitane, nec non procuratoribus Capitulorum Ecclesiarum Amalfitane, Scalensis, Litterensis et Minorensis ac aliis multis personis Ecclesiasticis Prouincie memorate.</p>
                    <p>Reuerendi uiri domini B. et G. supradicti, ad quorum instanciam idem Concilium fuerat conuocatum et congregatum, presentauerunt prefato domino Archiepiscopo et dicis eius suffraganeis quasdam litteras clausas sub bulla Eminentissimi Patris et Domini nostri Summi Pontificis sepe dicti tenoris et continentie subsequentis.</p>
                    <p>Clemens episcopus seruus seruorum Dei.</p>
                    <p>Uenerabilibus fratribus Archiepiscopo Amalfitano et eius suffraganeis salutem et apostolicam benediccionem.</p>
                    <p>Gloriosa patrum sanctorum habet tradicio, quod Moises dilectus a Domino familiariter cum ipso tenens in monte colloquia, erudicionis sacratissime uerbis instruitur, quod ignis in altare et sacerdotis officio nutriatur, et ut cotidie sine intermissione comburat, ligna subicere subtus illum cum non cesset ministerium studiosum.</p>
                    <p>Altare quippe Dei cor fidelis cuiuslibet sacrarum scripturarum documenta declarant, in quo ignis indesinenter ardens iubetur, cum sit ex illo necesse flamma ardentis proceditur caritatis.</p>
                    <p>Sancta uero et immaculata mater Ecclesia eiusdem ignis per graciam Paracliti Spiritus splendore uestita ardensque ipsius flamme caloribus cunctos intra positos ualida caritatis ipsius compage connectitur, et Ecclesias alias tamquam adolescentulas suas eiusdem ignis calefacit ardoribus et illustrat radiis claritatis.</p>
                    <p>Nosque illius Summi erudicione Pastoris, qui curam ipsius Ecclesie peramabilis et inclite sponse sue insufficientie nostre commisit, quique nos licet immeritos in montis predicti ascendere uoluit summitatem, prefatis documentis instructi, Ecclesias ipsas earumque pastores in parte apostolice sollicitudinis celestis consilii disposicione uocatos et alios singulos domesticos fidei gerentes in uisceribus caritatis, in eos libenter spiritualium largicionum dona congerimus, illisque per temporalium rerum auxilia copiose fecunditatis honores et commoda cum expedit ministramus.</p>
                    <p>Propterea non indignum fore conspicimus ut ipsi nobis et eadem Romane Ecclesie, deuote gratitudinis respondentes officio, nobis et ipsi reuerenter filialibus studiis obsequantur, et necessitatis tempore eiusdem porrigant subsidia caritatis.</p>
                    <p>Ut enim ipsius caritatis odor euanissimus presentatur Altissimo, cum alterius per alterum, iuxta uerbum apostoli, onera supportantur.</p>
                    <p>Quantis autem post susceptum a nobis Deo uolente iugum apostolice seruitutis et quam grauibus pressi fuerimus oneribus expensarum et quam importabili quasi earum mole premamur assidue, si fraternitatis uestre circumspecta prudencia arduitates multiplices grandium agendorum, que Innumerabilium profluuia sumptuum exigunt et requirunt, ex debito seruitutis eiusdem debilitatis nostre incumbentium humeris diligentis discussionis examine considerare uoluerit, illa de facili poterit intueri.</p>
                    <p>Et ut aliqua de ipsis nostris ostensa conspectibus de nostre mentis armaria, ad Nos et prefatam Ecclesiam uberioris pietatis</p>
                    <p>fluenta producant, et feruencioris secum trahant compassionis affectum, ea uobis presentium serie duximus denotanda.</p>
                    <p>Uicem quidem fraternitatis uolumus scire noticiam, quod Nos Redemptoris nostri figuratam gerentes assidue in cordis intimis passionem infra claustra pectoris meditacione sollicita cum deuocionis plenitudine recensemus, qualiter Res ipse pacificus excelsi Regis filius, propter suam qua Nos dilexit nimiam caritatem Maiestatis sue humilitatem magnificans, exinaniuit semetipsum formam serui accipiens, et in similitudinem hominum ueste nostre mortalitatis indutus, et factus obediens usque ad mortem ad exprobrantium opprobria, uelut agnus coram tondente se uere mitis obmutuit et sicut ouis ad occisionem ductus post contumelias et terrores, post spinas et sputa, post flagella uaria innocens et sine causa dampnatus, et demum saturatus obprobriis clauis affixus, aceto et felle potatus in crucis patibulo dire mortis subiit passionem.</p>
                    <p>Et sicut commemorat Isaias in humilitate iudicium eius sublatum est et in terra sancta misterium redempcionis nostre consumans, eciam dire lancee illisione confossus, ut mortem nostram moriendo destrueret, et quas prothoplausti delicto meruimus penas tolleret infernales.</p>
                    <p>Profecto dum attenta meditacione reuoluimus, quod illa preclara nostri saluatoris hereditas pedibus abhominabilium nacionum conteritur in contemptum nominis Christiani, dum enim conspicimus, quod locus ille sanctissimus, ubi celi Regem Uirgo puerpera genuit, locus Redemptoris nostri cruore profusus, locus ubi poni meruit sepulcri dominici fundamentum et locus quem resurgens Christus a mortuis, sue resurreccionis gloria multipliciter illustrauit in opprobrium crucifixi, alienarum subuertitur imperio nacionum, quod quasi nostris uisceribus lacessitis vix horam temporis capere possumus ad quietem, uixque artare ualemus vim merosis interius, quin euidencia signa tristitie exterius ostendamus.</p>
                    <p>Propterea concalescunt intima cordis nostri, ardens desiderium inflammatur, excitantur affectus sollicite, et uelut ignis accenditur ad subueniendum terre illius necessitatibus zelus noster.</p>
                    <p>Ideoque nullis parcenter laborum oneribus nullisque uigiliarum sollicitudinibus indulgentes, post susceptum a nobis Deo uolente iugum apostolice seruitutis, ad hoc indesinenter committimus studia mentis nostre, ad hoc nostros continue diffundimus cogitatus, et ad hoc operam solertem impendimus, ut terra ipsa nostri et apostolice sedis manum sentiret auxilii et expiaretur immundicia abhominabilium  nacionum, et fedissima qua inquinatur habitacione a filiis tenebrarum.</p>
                    <p>Et tandem post diuersos modos exquisitos et uias, post deliberacionis solemnis et exacte consilium, quod tanti negotii grauitas exigebat certum equitum et peditum armatorum passagium per quinquennium ducaturum in dicte terre subsidium et succursum, per dilectos filios Magistrum et fratres hospitalis Sancti Iohannis Ierosolimitani, de fratrum nostrorum consilio duximus ordinandum.</p>
                    <p>Preterea Uenetorum nephanda temeritas hiis temporibus contra Nos et Romanam Ecclesiam irreuerenter insultans, Nos et illam compellit dire amaritudinis calicem degustare, dum ipsi Nos et eam in nostris fidelibus hostilibus prouocare conatibus non uerentur.</p>
                    <p>Fidem quoque Ueneti non absque ingratitudinis vicio habere memorie dedignantes, quod eadem Ecclesia semper ipsos dilexit ut filios, semper terram eorum brachiis materne dileccionis astrinxit, semper portauit in sacrario pectoris predilectam et semper oculo materne pietatis inspexit, ad eorum et ipsius terre statum prosperum piis affectibus intendendo, quasi alienati ab ipsius utero filii uelut per horribilis cecitatis deuium oberrantes, machinati sunt falsa et ad iura ipsius Ecclesie auidas manus extendentes improuide Ciuitatem Ferrariensem eiusque Comitatum, territorium et districtum, ab antiquo ad Nos et eandem Ecclesiam pleno iure spectancia impugnantes hostiliter illa, proh dolor, per uiolenciam inuaserunt.</p>
                    <p>Et insuper in ciues ciuitatis ipsius, nostros et Ecclesie predicte fideles sicut flamma uorax furore indignacionis accensi, detestandis ausibus irruentes scelestisque attibus data licencia, quamplures domos nec non et nauigium ciuitatis ipsius incendio concremarunt, et crassantibus gladiis, relaxatis habenis, ferox quorundam ex eisdem impietas nescia parcere sexui uel etati, nonnullos ex fidelibus ipsis multosque mulieres et paruulos, quorum sexus et etas innoxia ueniam potius meruisse debuerat, dire mortis suppliciis tradiderunt, Ciuitatem, Comitatum, territorium et districtum predicta eorum dominio subiugando.</p>
                    <p>Sed postmodum iudex rectissimus eorum nequiciam ex alto prospiciens, ipsorumque collidens superbiam, per uictricem manum</p>
                    <p>suam iusto iudicio casu precipiti corruerunt.</p>
                    <p>Sicque Ciuitas, Comitatus, territorium et districtum predicta, se ad nostrum et eiusdem Ecclesie, Deo propicio, deuenisse dominium gratulanter, quamuis dicti Ueneti obuoluti caligine Principis tenebrarum adhuc in concepta persistant nequicia, nosque ac fideles eosdem diris guerrarum turbinibus impetant, et super diuisis terris et bonis ad Nos et predictam Romanam et nonnullas alias Ecclesias spectantibus, Nobis et eisdem Ecclesiis duras molestias et graues inferant lesiones, pro quorum recuperacione ac defensione continua dictorumque Ciuitatis, Comitatus, territorii ac districtus custodia, ne ipsi Ueneti contra illa furorem pristine seueritatis exacuant, et solite renouent incendia feritatis, et ex aliis pluribus Nobis et apostolice Sedi grauissimis emergentibus casibus qui exprimi non possent de facili, nedum quod necessario importabilium expensarum onera subire cogamur, sed iam Ecclesie predicte Camere exaustum erarium, et alias propter hec Camera ipsa in maximis pecuniarum summis diuersis mercatoribus obligata, qui se a Nobis in hac parte reputantes fore grauatos, ipsi et nonnulli alii mercatores, qui olim Ecclesie memorate se uoluntarie offerre solebant, obsequiis a quolibet subuencionis auxilio exhibendo, nobis et eidem Ecclesie in huiusmodi necessitatis articulo retraxerunt totaliter manus suas, propter quod ex necessitate huiusmodi, uestrum et aliorum qui Ecclesie predicte zelantur honorem, subsidium quod non absque rubore referimus, cum speciali fiducia cogimur implorare.</p>
                    <p>Leuantes grati in circuitu oculos mentis nostre ad uos, quos ad Nos et ipsam Ecclesiam estuare confidimus in deficientibus eiusdem ardoribus caritatis, nostre consideracionis intuitum direximus confidenter, firma spe et indubitata nobis fiducia suggerente, quod eo libentius uota nostra nostris in hac parte conformabitis affectibus, eoque feruentius ad huiusmodi precum nostrarum instanciam conuertetis desideria mentis nostre, quo preces ipse de pleniori nostre confidentie ubertate procedunt, et quo illarum exaudicio liberalis fructus nobis magis gratos et amabiles germinabit.</p>
                    <p>Que sumus itaque et fraternitatem nostram eiusdem caritatis labiis rogamus et obsecramus in Domino Iesu Christo, quatenus huiusmodi nostram et eiusdem Ecclesie necessitatem multiplicem, deuote mentis contemplantes..., de pecuniario subsidio concedenti,</p>
                    <p>pro eisdem necessitatibus releuandis studeatis nobis deuote et ilariter prouidere.</p>
                    <p>Ita quod Spiritus Dei gracia in uobis semper caritatis predicte dona multiplicet, ac Nos et eadem Romana Ecclesia, quibus per subuencionem huiusmodi laudabile multipliciter impendetis obsequium, teneamur uestra et Ecclesiarum uestrarum augmenta profectuum paternis et beniuolis studiis promouere.</p>
                    <p>Ecce insuper quod dilectos filios Magistros B. Regis doctorem decretorum Archidiaconum Nemausenensem et Guillelmum de Baleto canonicum Lemouicensem latores presentium propter hoc ad uestram presenciam duximus destinandos.</p>
                    <p>Quibus et eorum cuilibet singulariter cuncta ea, que super premissis uobis ex parte nostra retulerint, adhibere studeatis plenam fidem illaque promptis affectibus adimplere.</p>
                    <p>Datum in Prioratu de Grausello prope Malausanam Uasionensis diocesis, kalendas octobris, pontificatus nostri anno quarto.</p>
                    <p>Quibus quidem litteris ibidem apertis et lectis alta uoce clare et distincte per dictum dominum Guillelmum propositisque per eosdem apostolicos nuncios, expositis eciam et declaratis omnibus ut supra scriptum est in Consano Concilio, dicti Prelati et persone</p>
                    <p>Ecclesiastice supradicte, deliberacione habita inter eos, ipsis Nuntiis responderunt et promiserunt pecuniarium subsidium iuxta facultates eorum, scilicet destinccionis per duas decimas, sicut dicti apostolici Nuntii postulabant et secundum eciam intencionem domini nostri Pape dicebant, nullatenus uoluerunt promittere nec offerre.</p>
                    <p>Procuratores autem Capitulorum dictarum Metropolitane et Cathedralium Ecclesiarum predicta, asserentes Capitula ipsa immensa paupertate grauata, nichil pro dicto subsidio promiserunt, in terminis supra sepius declaratis, sine aliqua via uel forma.</p>
                </div>
                <div>
                    <head>Footnotes</head>
                    <p>[1]</p>
                    <p>[2]</p>
                    <p>[Â…]</p>
                </div>
            </div>
        </body>
    </text>
</root>
