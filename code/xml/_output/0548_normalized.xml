<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Canterbury</title>
                <recordID>0548</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1329</origDate>
                <dateNotes/>
                <origPlace>Canterbury</origPlace>
                <diocese>Canterbury</diocese>
                <province>Canterbury</province>
                <country>England</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 548</p>
                <p>Year: 1329</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: Wilkins/Mansi dates these to 1328</p>
                <p>Place: Canterbury</p>
                <p>Diocese: Canterbury</p>
                <p>Province: Canterbury</p>
                <p>CountryModern: England</p>
                <p>Latitude: 51.275</p>
                <p>Longitude: 1.087</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Simon Mepeham</p>
                <p>IssuingAuthorityAlt: Simon Meopham</p>
                <p>RegnalStart: 1328</p>
                <p>RegnalEnd: 1333</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Records of Convocation, vol. 3: Canterbury, pp110-114</p>
                <p>EditionOther: Wilkins II, 552-54 ; Mansi 25, col 828-836; </p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Zelari oportet pro Domino Deo suo ecclesiarum prelatos, qui non de sola sunt sua perditone damnandi, uerum eciam de suis manibus requiret Dominus (sicut ipse inquit) sanguinem subditorum, aduersos eos precipue, quos nominis Christiani titulus insigniuit, et tamen professioni sue damnatis eorum moribus, contrarie cognouerint: qui gladio Spiritus [1] [1a]quod est Uerbum Dei [2] et doctrina salutis nocentes uiciorum filices non interimant, et ecclesiastice sarculo discipline [2a] uelut prouidi cultores extirpent, uirtutes inserant, moresque reforment, ut appetitus noxii honestatis debite limites non excedant; sed ut inde Christiana professio magis ac magis; libentiusque salutaribus semper proficiat incrementis: huius rei gracia, nos Simon permissione diuina Cantuariensis archiepiscopus et totius Anglie primas, in nomine Sancte et Inidiuidue Trinitatis, Patris et Filii et Spiritus Sancti, necessarium fore duximus statuendum, [3] auctoritate presentis concilii, de fratrum suffraganeorum consensu, ad confirmacionem status ecclesiastici in nostra Cantuariensi prouincia, statutis conciliorum prius editis, ad ipsorum conseruacionem penas adiicere, et quedam eciam noua statuere, quibus uita delinquentium arceatur et salutis profectus uberior inducatur.</p>
                </div>
                <div>
                    <head>Capitulum 1</head>
                    <p/>
                    <p>De obseruacione festiua diei Parasceues</p>
                    <p>Animarum saluti prospicere cupientes, initium ordimur de fontibus saluatoris.</p>
                    <p>Statuimus itaque et ordinamus ut dies illa sancta Parasceues, qua saluator noster Dominus Iesus Christus pro salute hominum preciosam animam suam post multa flagella posuit in cruce, secundum ritum ecclesie in leccione cum silencio, in oracione cum ieiunio, in compunccione cum lacrimis festiue celebrentur.</p>
                    <p>Auctoritate eciam presentis concilii districtius inhibemus, ne decetero quispiam seruilibus ipsa die intendat operibus, uel queuis alia exerceat, que a pietatis cultu fuerint aliena.</p>
                    <p>Per hoc tamen legem pauperibus non imponimus, nec diuitibus prohibemus, quin ad agriculturam pauperum promouendam suffragia consueta, caritatis intuitu, subministrent.</p>
                </div>
                <div>
                    <head>Capitulum 2</head>
                    <p/>
                    <p>De concepcione Beate Marie festiue celebranda [4]</p>
                    <p>Ad hec quia inter omnes sanctos memoria Beatissime Uirginis Marie, matris Domini, eo frequentius agitur atque festiuius, quo maiorem graciam apud Deum, qui eius concepcionem predestinatam ad Unigeniti sui temporalem originem et omnium salutem ueraciter ordinauit, creditur inuenisse, ut per hoc salutis nostre quamuis remota primordia, in quibus deuotis occurrit mentibus spiritualium materia gaudiorum, deuocionem omnibus augeant et salutem.</p>
                    <p>Uenerabilis Anselmi predecessoris nostri,[5] qui post alia quedam ipsius antiquiora solemnia concepcionis solemne superaddere dignum duxit, uestigiis inherentes, statuimus et firmiter precipiendo mandamus, quatenus festum concepcionis predicte in cunctis ecclesiis nostre prouincie festiue et solemniter decetero celebretur.</p>
                </div>
                <div>
                    <head>Capitulum 3</head>
                    <p/>
                    <p>De immunitate bonorum ad ecclesias seu personas ecclesiasticas pertinentium [6]</p>
                    <p>Item omnes qui de domibus, maneriis, grangiis, aut aliis locis ad archiepiscopos, episcopos uel alias personas ecclesiasticas, seu ad ipsas ecclesias pertinentibus, quicquam preter uoluntatem aut permissionem dominorum, uel eorum qui sunt huiusmodi custodiis [7] deputati, abstrahere, consumere, contractareue presumpserint; abstrahi, consumi, uel contractari fecerint, seu huiusmodi abstraccionem, consumpcionem, contractacionem suo nomine uel familiaribus suis factam, ratam habuerint; occasione difficultatis citacionis eorundem non euitent, (sicut pluries fieri consueuit) ne contra eos ea occasione procedi ualeat ut deberet, de fratrum nostrorum et totius concilii consensu et assensu decreuimus quemcunque; uiolatorem huiusmodi, si personaliter fore uocandum; si uero non inueniri, uel non tute adiri ualeat, tunc in domicilio, si quod habeat, quo tute citari possit.</p>
                    <p>Si uero in domicilio quod habet citari tute nequeat, tunc in ecclesia parochiali ipsius domicilii; uel si nullum habeat, uel non constet eum habere domicilium; tunc in ecclesia cathedrali loci quo immunitas ecclesie dicitur esse lesa; et nihilominus in ecclesia parochiali eiusdem loci, si tute fieri possit, citacionem decernimus fore faciendam.</p>
                    <p>Huiusmodique citacionem in domicilio uel in ecclesia publice [7a] ut premittitur factam uolumus, non solum in casibus supradictis, sed eciam in omnibus casibus constitucionis domini Othoboni, [7b] quondam apostolice sedis legati in Anglia que incipit, Ad tutelam, [8] sic arctari citatum, ac sic esset per citacionem personaliter apprehensus, eiusdemque, citacionis uirtute contra eum posse procedi ad omnem effectum, ad quem posset, si citatus personaliter extitisset.</p>
                    <p>Prefatos eciam et quoscunque, alios ecclesiastice libertatis seu immunitatis uiolatores decernimus in loco delicti, eciamsi ibidem non inueniantur, tam ex officio iudicis quam ad partis instanciam, posse conueniri.</p>
                    <p>Utrum autem huiusmodi uiolatores ecclesiastice libertatis seu immunitatis inueniri seu tute adiri ualeant, domiciliumue habeant uel non; uolumus in dubio stari certificatorio illius, cui mandatur citacio facienda.</p>
                    <p>Et ut in premissis casibus et aliis iniuriam passi iusticiam debitam facilius assequantur, districte hoc approbante concilio prouinciali, precipimus ut omnes iudices ordinarii nostre Cantuariensis prouincie se inuicem sine aliqua difficultate iuuent in citacionibus et execucionibus faciendis, ac quibuscunque mandatis licitis exsequendis.</p>
                </div>
                <div>
                    <head>Capitulum 4</head>
                    <p/>
                    <p>De testamentis seruorum seu natiuorum non impediendis</p>
                    <p>Item, omnes illi qui ascripcionem uel aliorum seruilis condicionis testamenta, uel ultimas uoluntates quouismodo impedierint, contra consuetudinem Ecclesie Anglicane hactenus approbatam, per excommunicacionis sentenciam compescantur.</p>
                </div>
                <div>
                    <head>Capitulum 5</head>
                    <p/>
                    <p>De probacionibus testamentorum</p>
                    <p>Item quia locorum ordinarii circa insinuacionem testamentorum et commissione administracionis bonorum per cautelas exquisitas contra huiusmodi executores testamentorum, ut ab eis eo citius pecuniam extorqueant, se [8a] ut dicitur hactenus reddiderunt onerosos, statuimus quod pro insinuacione testamenti pauperis, cuius inuentarium bonorum centum solidos sterlingorum non excesserit, nihil penitus exigatur.</p>
                </div>
                <div>
                    <head>Capitulum 6</head>
                    <p/>
                    <p>Ut ante sentenciam definitiuam non obstante statuto Oxoniensi possit appellari [9]</p>
                    <p>Item, quia in concilio Oxoniensi quoddam dicitur emanauisse statutum, quo inter cetera prohibetur, quod a nullo grauamine iudiciali ante definitiuam sentenciam friuole appelletur, quodque omnes aduocati et procuratores illius consistorii ad obseruacionem huius statuti astringi debeant uinculo iuramenti, et aliis in ipso statuto contentis, si contra illud uenerit affligendi.</p>
                    <p>Nos huiusmodi statutum, quod etsi colore uerborum superficialiter pallietur ad auferendum, tamen oppressis appellacionis remedium extitit realiter introductum.</p>
                    <p>Et quicquid ex eo uel ob id fuerit subsecutum, penitus reprobamus.</p>
                    <p>Et omnes illos qui ad huiusmodi obseruacionem statuti prestiterint iuramentum, absoluimus ab eodem.</p>
                </div>
                <div>
                    <head>Capitulum 7</head>
                    <p>De non impediendo oblaciones consuetas fieri, et decimas colligere, et asportare absque alicuius domini exaccione</p>
                    <p>Item, quia quidam malediccionis filii, in nubentium solemnis, purificacionibus mulierum, mortuorum exequiis et aliis, in quibus ipse Dominus in ministrorum suorum personis solebat oblacionem libamine populariter [10] honorari, ad unius denarii uel alterius modice quantitatis oblacionem, populi deuocionem restringere sunt moliti; residuum oblacionis fidelium suis pro libito uel alienis usibus multoties applicantes.</p>
                    <p>Alii uero non attendentes quod Dominus omnipotens, cuius est terra et plenitudo eius, et uniuersi qui habitant in ea, decimas in signum uniuersalis dominii sibi reddi preceperit, et pro suo cultu easdem clericis assignauit, aliquando maliciose impediunt, impediriue faciunt, uel procurant uiros ecclesiasticos ad quos spectat percepcio decimarum eorumue seruitores, quo minus liberum ingressum et egressum in predia, et a prediis de quibus huiusmodi decime proueniunt, habere possint pro ipsis decimis colligendis, custodiendis, uel quo uoluerint abducendis.</p>
                    <p>Alii eciam, nisi prius chirothece, uel calige, seu quicquid aliud eis dentur seu promittantur, decimas huiusmodi asportant et consumunt, asportariue et consumi faciunt, seu aliquod damnum inferunt, inferriue faciunt in eisdem.</p>
                    <p>Nos igitur peruersorum damnabilibus conciliis salubre remedium imponere cupientes, nihil nouum statuentes, sed antiquorum canonum statuta in medium deducentes, uniuersos et singulos huiusmodi instigatores, impeditores et alios supradictos, per quorum nefandas machinaciones ecclesiis uel earum rectoribus, seu uicariis, aut ministris quicquam damni infertur, aut subtrahitur honoris aut commodi consueti, presentis declaracione concilii pronunciamus uniuersos [12] et singulos in premissis, uel eorum aliquo in posterum delinquentes, uinculo maioris excommunicacionis inuolui, reseruata loci diocesano eorum absolucione, preterquam in mortis articulo, quousque ipsorum ministerio in contrarium laborantium ecclesiis fuerit popularis deuocio efficaciter restituta, ac uiris ecclesiasticis sic lesis de huiusmodi excessibus plenarie fuerit satisfactum.</p>
                </div>
                <div>
                    <head>Capitulum 8</head>
                    <p/>
                    <p>De matrimonio non solemnizando absque bannorum edicione, et debita pena delinquentium</p>
                    <p>Item, quia ex contractibus matrimonialibus absque bannorum edicione prehabita initis, nonnulla pericula euenerunt, et manifestum est in dies prouenire, omnibus et singulis suffraganeis nostris precipimus statuendo, quod decretalem Cum inhibicio, [in libro] Extra, De clandestinis desponsalibus,[13] qua prohibetur, ne qui matrimonium contrahant, bannis non premissis in singulis ecclesiis parochialibus sue diocesis pluribus diebus solemnibus, cum maior populi affuerit multitudo) exponi faciant in uulgari, et eam firmiter obseruari, quibusuis sacerdotibus eciam non parochialibus, qui contractibus matrimonialibus ante solemnem edicionem bannorum initis presumpserint interesse, penam suspensionis ab officio per triennium infligendo, et huiusmodi contrahentes, eciam si nullum subsit impedimentum pena debita percellendo.</p>
                    <p>Quiuis eciam sacerdos, siue secularis siue regularis extiterit, qui solemnizacionem matrimonii extra ecclesiam parochialem absque episcopi diocesani speciali licencia celebrare presumpserit, aut eidem interesse, per annum integrum ab officio sit suspensus.</p>
                </div>
                <div>
                    <head>Capitulum 9</head>
                    <p/>
                    <p>De defectibus domorum ad beneficia ecclesiastica spectantium reparandis</p>
                    <p>Item, statuimus quod nulla inquisicio super defectibus domorum aut aliorum ad beneficium ecclesiasticum spectantium decetero facienda ualeat in alterius preiudicium, nisi fiet per uiros fidedignos [14] in forma iuris iuratos, ipso ad hoc, cuius interest, primitius euocato; integram ueram estimacionem defectuum in domibus, aut aliis ad beneficia ecclesiastica spectantibus repertorum, siue per inquisicionem, uel uiam composicionis facta extiterit, loci diocesanus in reparacionem ipsorum defectuum conuerti faciat infra terminum competentem ipsius arbitrio moderandum.</p>
                </div>
                <div>
                    <head>Footnotes</head>
                    <p>[1] 385 fn ref in ed</p>
                    <p>[1a](quod est Uerbum Dei) in parentheses</p>
                    <p>[2] 386 fn ref in ed</p>
                    <p>[2a] (uelut prouidi cultores) in parentheses</p>
                    <p>[3] 387 fn ref in ed</p>
                    <p>[4] 388 fn ref in ed</p>
                    <p>[5] 389 fn ref in ed</p>
                    <p>[6] 390 fn ref in ed</p>
                    <p>[7] 391 fn ref in ed</p>
                    <p>[7a] (ut premittitur) in parentheses</p>
                    <p>[7b] (quondam apostolice sedis legati in Anglia) in parentheses</p>
                    <p>[8] 392 fn ref in ed</p>
                    <p>[8a] (ut dicitur) in parentheses</p>
                    <p>[9] 393 fn ref in ed</p>
                    <p>[10] 394 fn ref in ed</p>
                    <p>[12] 395 fn ref in ed</p>
                    <p>[13] 396 fn ref in ed</p>
                    <p>[14] 397 fn ref in ed</p>
                    <p>[Â…]</p>
                </div>
            </div>
        </body>
    </text>
</root>
