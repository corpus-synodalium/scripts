<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Nicosia</title>
                <recordID>0366</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1257</origDate>
                <dateNotes/>
                <origPlace>Nicosia</origPlace>
                <diocese>Nicosia</diocese>
                <province>Nicosia</province>
                <country>Cyprus</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 366</p>
                <p>Year: 1257</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: part of Synodicum Nicosiense, compiled ca. 1340 with some later additions</p>
                <p>Place: Nicosia</p>
                <p>Diocese: Nicosia</p>
                <p>Province: Nicosia</p>
                <p>CountryModern: Cyprus</p>
                <p>Latitude: 35.166667</p>
                <p>Longitude: 33.366667</p>
                <p>PlaceNotes: Raised to Archbishopric in 1197</p>
                <p>Classification: Diocesan</p>
                <p>IssuingAuthority: Hugh of Fagiano</p>
                <p>IssuingAuthorityAlt: Ugo di Fagiano</p>
                <p>RegnalStart: 1251</p>
                <p>RegnalEnd: 1261</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Schabel, Synodicum Nicosiense, 90-115</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Hard Copy Scan</p>
                <p>OCR: Yes</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Constitucio instruens Grecos et alios, per diuersa capitula, ut infra. [1]</p>
                    <p>Ecce isti de longe uenient, et ecce illi ab aquilone et mari, et isti de terra australi. [2]</p>
                    <p>Leua in circuitu oculos tuos, et uide.</p>
                    <p>Omnes isti congregati sunt; uenerunt tibi.</p>
                    <p>Vivo ego,  [3] dicit Dominus, quia omnibus his uelut ornament uestieris, et circumdabis eos tanquam sponsa. [4]</p>
                    <p>In Isaia 49 uerba sunt Dei Patris ad Filium, uel ad ecclesiam, de diuersis mundi partibus, linguis, et ritibus, in unitate fidei congregandam, ne se uidelicet obliuioni reputet traditam, consolantis eandem.</p>
                    <p>Unde ibidem aliquantulum supra dixit Sion, id est, ecclesia, [5]</p>
                    <p>Dereliquit me Dominus, et Dominus oblitus est mei. [6]</p>
                    <p>Sic respondet ei Dominus: [7]</p>
                    <p>Numquid potest obliuisci mulier infantem suum, ut non misereatur filio uteri sui?</p>
                    <p>Etsi illa oblita fuerit, ego tamen non obliuiscar tui.</p>
                    <p>Ecce in manibus meis descripsi te, [8] dicit Iesus ad ecclesiam, cum fuerint cruci affixe, non possum ergo tui obliuisci, [9] sicut nec id quod in manibus habetur, quia uidetur frequenter.</p>
                    <p>Unde subditur, [10] Muri tui, [11] id est, apostoli et alii prelati qui te muniunt, coram me sunt. [12]</p>
                    <p>Sed timendum ualde quod sequitur: Uenerunt structores tui, destruentes te, [13] seu, mali prelati qui te construere debebant, quia ad construendum te sunt positi et te destruunt, et dissipant praue uite exemplo, et [14] doctrinis uariis ac peregrinis, [15] ut ait apostolus ad Hebreos 13, uidelicet fideles ab unitate ecclesie separantes, docentes eos tradiciones hominum et non Dei, et contra legem Dei suos peruersos ritus, et iusticias eciam statuentes.</p>
                    <p>Dominus ergo non obliuiscitur sue ecclesie, sed eam destruunt, et quasi derelinquere faciunt, et in obliuionem uenire, qui eam edificare tenentur.</p>
                    <p>Alloquitur autem Dominus suam ecclesiam de diuersis mundi partibus, linguis, et ritibus, et [16] ex omni nacione que sub coelo est, [17] ut in actibus apostolorum legitur, congregandam, dicens ei, [18] Ecce isti de longe uenient, [19] ipsam monens ad fidei unitatem, et ut [20] multitudinis credentium, [21] quanquam diuersarum nacionum, sit cor unum et una anima, [22] ut in actibus apostolorum habetur. [23]</p>
                    <p>Et non sit distinccio Iudei et Greci, [24] ut legitur ad Romanos 10, nec una nacio dicat, [25] Ego sum Pauli; alia, ego Apollo; alia, ego sum Christi, [26] ut sic diuidatur Christus, [27] ut legitur ad Corinthios I, et inter fideles schismata fiant, et efficiantur aliqui peiores militibus crucifixoribus Christi, qui Domini tunicam inconsutilem scindere noluerunt.</p>
                    <p>Non igitur insultet in ecclesia Dei Grecus Latino uel e contra, sed pari uoto, tanquam ueri adoratores, glorificent Patrem communem omnium qui in coelis est, qui [28] uult omnes homines saluos fieri et ad agnicionem sui uenire, [29] ut legitur ad Timotheum, et qui audit, dicat ueni, [30] cuilibet indistincte, ne cum Phariseo pereat ceteros aspemante, et se non esse sicut ceteri homines existimante. [31]</p>
                    <p>Assistit itaque regina, [32] id est sancta ecclesia, erecta per spem, non curua per timorem, et prompta ad seruiendum a dextris Dei, [33] seu in pocioribus bonis eternis, iam in spe, licet non adhuc in re.</p>
                    <p>Assistit autem non nuda, sed in uestitu, [34] id est, in connexu et ornatu uirtutum, deaurato [35] per sapienciam, que est eternorum contemplacio et pregustacio; deaurato, [36] per auram enim intelligitur illa sapiencia qua sapiunt nobis eterna.</p>
                    <p>Uel assistit in uestitu deaurato, id est, in operibus caritatis.</p>
                    <p>Opera enim uestimenta dicuntur in Apocalipsi: [37] Beatus qui uigilat, et custodit uestimenta sua, ne nudus ambulet. [38]</p>
                    <p>Per auram uero intelligitur caritas, que optima est inter uirtutes, sicut aurum inter metalla.</p>
                    <p>Hec autem regina, id est ecclesia, est circumdata uarietate [39] multiplici, uidelicet linguarum.</p>
                    <p>Idem loquebantur uariis linguis apostoli.</p>
                    <p>Item, uarietate diuersarum consuetudinum, que non sunt contra fidem, aut contra bonos mores.</p>
                    <p>Nil enim, ut sacri canones attestantur, officit in ecclesia Dei consuetudo diuersa in eiusdem fidei unitate.</p>
                    <p>Uirtutum eciam uarietate hec regina ornatur, quia, ut ait apostolus, [40] Stella differt a stella in claritate. [41]</p>
                    <p>Item, uarietate personarum diuersarum facierum, siue diuersorum officiorum.</p>
                    <p>Unde apostolus: [42]</p>
                    <p>Quosdam dedit apostolos, quosdam prophetas, alios uero euangelistas, alios autem pastores atque doctores. [43]</p>
                    <p>Que omnia ad laudem huius regine, siue ecclesie, non est dubium pertinere.</p>
                    <p>Quibus omnibus uarietatibus uelut ornamento uestitur easque, ut dictum est, sibi quasi sponsa circumdat.</p>
                    <p>Hec et multa alia considerantes, nos, Raphel, miseracione Diuina Nicosiensis archiepiscopus, quia circa nacionem Grecorum et Sirorum regni Cipri, quorum curam licet immeriti tenemur gerere ex suscepte officio dignitatis, tum ignorancia, tum simplicitate, et, quod est deterius, eorum qui eos instruere tenebantur faciente malicia, multa que diuisionem sapiunt ab ecclesie unitate et que nutriunt pericula animarum plurima inoleuisse inuenimus, ne sanguis eorum de nostris manibus requiratur, si uidentes uenire contra gregem, nostrum gladium non insonuerimus buccina, cum simus in specula constituti, conuocatis etc. [44], cogitauimus prout possumus contra morbos huiusmodi remedium adhibere.</p>
                    <p>Scribentes aliqua breuiter circa hec, et ea tam Grecis episcopis quam efforos [45, 46], et aliis regni predicti Grecis clericis, in Greca littera scripta tradentes, quorum tenorem inferius duximus annotandum.</p>
                </div>
                <div>
                    <head>Capitulum 1</head>
                    <p>Quatuor episcopi Greci sunt in Cipro relicti, et quod sit eorum officium.</p>
                    <p>In primis uolumus et mandamus episcopis Grecis ut diligenter considerent quod sit eorum officium et causam quare, cum Latini episcopi sint per Romanam ecclesiam in Cipri insula ordinati, ipsi in eadem insula sint tolerati, ut et ea ad que tenentur securius et diligentius exequantur, et illa que ad ipsos non pertinent, non usurpent.</p>
                    <p>Que duo habentur in concilio generali, cuius uerba sunt hec: [47]</p>
                    <p>[48] Quia in plerisque partibus intra eandem ciuitatem atque diocesim permixti sunt populi diuersarum linguarum, habentes sub una fide uarios ritus et mores, districte precipimus ut pontifices huiusmodi ciuitati siue diocesi prouideant uiros idoneos, qui secundum diuersitatem rituum et linguarum Diuina officia illis celebrent et ecclesiastica sacramenta ministrent, instruendo eos uerbo pariter et exemplo.</p>
                    <p>Prohibemus autem omnino ne una eademque ciuitas siue diocesis diuersos pontifices habeat, tanquam unum corpus diuersa capita, quasi monstrum.</p>
                    <p>Sed si propter prescriptas causas urgens necessitas postulauerit, pontifex loci catholicum presul nacionibus illis conformem prouida deliberacione constituat sibi uicarium in predictis, qui ei per omnia sit obediens et subiectus.</p>
                    <p>Unde si quis aliter se ingesserit, excommunicacionis se nouerit mucrone percussum.</p>
                    <p>Et si nec sic resipuerit ab omni ministerio ecclesiastico depondendum, adhibito si necesse fuerit brachio seculari ad tantam insolenciam repellendam.</p>
                    <p>Circa hoc saluum moderamen sedis apostolice post secutum. [49]</p>
                    <p>Ex predicta constitucione liquido patet quod sit episcoporum Grecorum officium sub illis quorum sunt obsequio deputati Diuina officia celebrare, et ministrare ecclesiastica sacramenta, eosque instruere uerbo pariter et exemplo [50] et que sit causa quare sint instituti, scilicet urgens necessitas in predictis.</p>
                    <p>Patet eciam a quibus sint instituendi, quia uidelicet a pontifice loci illius qui taliter se ingesserit ad predicta.</p>
                    <p>Monemus igitur ac requirimus Grecos episcopos, et eos sub interminacione Diuini iudicii attestamur, ut eos quorum sunt obsequio deputati secundum sibi a Deo traditam scienciam, ut dictum est, uerbo pariter et exemplo [51], sic uiuendo ut Christi fideles uidentes eorum bona opera glorificent, iuxta uerbum Christi qui in coelis est, Deum patrem, et ut eorum comparacione ceteri Greci dicantur sicut beatus Petrus Iesu Christi uicarius attestatur.</p>
                    <p>Et ut eisdem frequenter Dei uerbum proponant, ostendendo ipsis a quibus abstinere debeant, et qualia agere, que sint mortalia peccata, et quam sit mortalis peccati pena crudelis, quantaque bona per mortale peccatum perdantur.</p>
                    <p>Doceant eciam eos super obseruacione mandatorum siue decem preceptorum decalogi, que uidelicet sint illa et quod sine illis non est salus.</p>
                    <p>Ait enim Christus in euangelio de eisdem, cuidam: [52] Hoc fac et uiues. [53]</p>
                    <p>Item, Si uis ad uitam ingredi, serua mandata. [54]</p>
                    <p>De fornicacione autem, quam solutus cum soluta committit, quin sit mortale peccatum non est aliquatenus ambigendum, cum tam fornicarios quam adulteros a regno Dei apostolus asserat alienos, [55] sicut Dominus papa determinauit.</p>
                </div>
                <div>
                    <head>Capitulum 2</head>
                    <p>Quod furtum sit damnabile, et quod restitucio fieri debeat.</p>
                    <p>Furtum quoque esse damnabile eis ostendant.</p>
                    <p>Scriptum quippe est, non furaberis. [56]</p>
                    <p>Non enim remittitur peccatum nisi restituatur ablatum, si tamen reddi potest.</p>
                    <p>In quo Greci quasi communiter dicuntur peccare, et in quo eciam errore eorum confessores eos dicuntur fouere, pro furto nullam uel modicum penitenciam imponentes, nec furibus restitucionem aliquam iniungentes.</p>
                </div>
                <div>
                    <head>Capitulum 3</head>
                    <p>Quod sunt septem Sacramenta.</p>
                    <p>Instruant insuper eos super ecclesiasticis sacramentis, ostendentes eis que sint, uidelicet Baptismus, Confirmacio in fronte cum chrismate per episcopum, Eucharistia, Penitencia, Ordo, Extrema unccio per sacerdotem de oleo sancto, et Matrimonium.</p>
                    <p>Denuncient eciam eis quod qui aliter de his septem sacramentis sentit quam Romana ecclesia docet et seruat est hereticus iudicandus, prout constitucio Domini pape dicit.</p>
                </div>
                <div>
                    <head>Capitulum 4</head>
                    <p>De Baptismo.</p>
                    <p>Instruant itaque sacerdotes uel alios, dum in necessitate baptizant, seruare in baptismo uerborum formam a Iesu Christo et sanctis patribus institutam, et ut sciant quod in baptismo fit remissio omnium peccatorum, et ut omnino caueant ne pueri sine baptismo decedant.</p>
                    <p>Qui enim in hoc negligentes fuerint aut remissi, grauissime delinquunt et sunt acerrima penitencia corrigendi.</p>
                    <p>Precipimus eciam eis ut sacerdotes instruant quod in unccionibus que circa baptismum fuerint morem Romane ecclesie teneant et obseruent, uidelicet, ut antequam puer baptizetur, inungat eum sacerdos oleo sancto cum pollice, crucem faciens inter scapulas et in pectore.</p>
                </div>
                <div>
                    <head>Capitulum 5</head>
                    <p>De Confirmacione.</p>
                    <p>Postea uero puer representatur episcopo uel archiepiscopo ab eodem confirmandus in fronte chrismate cruce facta, quia de his unccionibus fecimus racionem.</p>
                    <p>Uolumus et precipimus quod quilibet episcopus Grecus, quolibet anno in die coene Domini, in ciuitate in qua est Latinus Episcopus, chrisma conficiat balsamo et oleo oliuarum.</p>
                    <p>Similiter faciat oleum sanctum per se et oleum infirmorum per se de oleo tantummodo oliuarum.</p>
                    <p>Que omnia per totum annum diligenter conseruent in locis tutissimis atque mundis, taliter ut ad ea contrectanda manus temeraria extendere se non possit.</p>
                    <p>Quibus inter presbyteros distributis utantur, tam in baptismo quam in Confirmacione et extrema eciam unccione.</p>
                    <p>De quibus si anno finito aliquid superfuerit, eadem die coene qua noua conficiuntur, uetera comburantur, ipsorum pulueribus in sacrarium reconditis et proiectis.</p>
                    <p>Ad que facienda, si in libris suis formas non habent scriptas, secundum quas premissa fieri statuuntur, uolumus ut eas de pontificalibus nostris accipiant et habeant penes ipsos.</p>
                    <p>Aliam autem uel alio modo unccionem nolumus fieri de cetero circa puerum baptizandum, uel eciam baptizatum.</p>
                    <p>Indecens enim est totum puerum inungi tam per presbyterum quam per laicos, et supersticiosum ac onerosum, et quod nulli innititur racioni.</p>
                    <p>Et hoc eciam nuper Dominus papa inter alia precepit eisdem.</p>
                    <p>Quod si non habeant circa huiusmodi doctrinam siue Romane ecclesie obseruancias, eas a nobis non differant postulare.</p>
                </div>
                <div>
                    <head>Capitulum 6</head>
                    <p>De Eucharistia.</p>
                    <p>Admoneant eciam ipsos circa Eucharistie sacramentum quod siue in fermento siue azimo pane conficiant, dummodo per sacerdotem fiat secundum ecclesie formam non refert, cum Dominus papa dicat, dummodo credant [57] quod utroque modo est uerum corpus Christi quod de beata Uirgine traxit, sine quo non est salus et per quod saluati et liberati sumus, et quod qui manducat digne, ut ipse Christus ait, habet uitam eternam, ideoque a Christi fidelibus haberi debet in omni reuerencia et honore.</p>
                    <p>Quapropter districte precipiant tam clericis quam lalcis ut, cum ad infirmos Eucharistia portatur, presentes flectant genua et eidem reuerenter inclinent, dicentes hec uerba que eos doceri uolumus: Aue salus mundi, caro munda, caro sancta, caro immaculata uerus Deus, uerus homo. [58]</p>
                    <p>[59] Episcopis autem iniungimus ut ipsi tantum hoc sacramentum Confirmacionis conferant, prout eciam Dominus papa determinauit.</p>
                    <p>Domini pape eciam circa Eucharistiam determinacionem eis precipimus obseruare, qui ait: [60]</p>
                    <p>Sed Eucharistiam in die coene Domini consecratam usque ad annum, pretextu infirmorum, ut de illa uidelicet ipsos communicent, non reseruent.</p>
                    <p>Licet [61] tamen eis pro infirmis ipsis corpus Christi conficere ac per 25 [62] dies et non longioris [63] temporis spacio conseruare, ne per diutinam ipsius reseruacionem, alteratis forsitan speciebus, reddatur minus habile ad sumendum, licet eius ueritas et efficacia semper eadem omnino remaneat, nec ulla unquam diuturnitate seu mobilitate [64] temporis euanescat. [65]</p>
                    <p>Et ut qualibet die, maxime in Quadragesima, quilibet parochialis sacerdos Missam cantet integram, secundum morem sancti Basilii et sancti Ioannis osaurei, nisi fuerit legitime impeditus.</p>
                    <p>In diebus uero in quibus opera fiunt seruilia, mane cantent presbyteri Missas suas.</p>
                    <p>Nullus tamen sacerdos Missam cantare presumat nisi prius cantauerit aut dixerit Matutinas.</p>
                    <p>Examinentur eciam presbyteri circa Diuinum officium diligenter, quia, ut intelleximus a fide dignis presbyteris, Greci communiter parum aut nihil sciunt de horis canonicis, et maxime matutinis, et quod periculosius est, nesciunt eciam, ut dicitur, Missas suas.</p>
                    <p>Uolumus eciam et precipimus ut quilibet sacerdos, qui potest, calicem habeat aureum uel argenteum, uel saltem stanneum, ad conficiendum corpus Christi honorabilem et decentem, calicibus ligneis aut terreis penitus derelictis.</p>
                    <p>Corporalia uero linea decencia et munda ac pallas alteris habeant, et alia sacerdotalia indumenta; tela eciam linea alba et munda tergant calicem interius et exterius; similiter et inuoluant.</p>
                    <p>Mulieres uero ad altaris seruitium non admittant.</p>
                </div>
                <div>
                    <head>Capitulum 7</head>
                    <p>De Penitencia.</p>
                    <p>Quia uero circa penitentie sacramentum nacionem Grecorum et Siriorum in pluribus inordinate inuenimus se habere uidelicet quod aliqui nunquam aut rarissime confitentur; item, nec proprio sacerdoti; item, et quod aliqui, obedientes Romane et Nicosiensi ecclesie euitantes, inobedientes et de heresi notatos sibi eligunt confessores, quos non est dubium cum eisdem infectos esse heretica prauitate, [66] et quia contingit interdum quod sacerdotes infirmis uel non confessis, uel confessis similibus, uel dubitantes an sint confessi, prebent Eucharistie sacramentum, circa hoc uolentes apponere remedium salutare, statuimus ut quolibet anno, circa initium Quadragesime, in qualibet parochia, legatur et exponatur populo constitucio concilii generalis, cuius tenor talis est: [67] [68] Omnis utriusque sexus fidelis, postquam ad annos discrecionis peruenerit, omnia sua solus peccata saltem semel in anno fideliter confiteatur proprio sacerdoti et iniunctam sibi penitenciam propriis uiribus studeat adimplere, suscipiens reuerenter ad minus in Pascha Eucharistie sacramentum, nisi forte de proprii sacerdotis consilio, ob aliquam racionabilem causam, ad tempus ab eius percepcione duxerit abstinendum.</p>
                    <p>Alioquin et uiuens ab ingressu ecclesie arceatur, et moriens Christiana careat sepultura.</p>
                    <p>Unde hoc salutare statutum frequenter in ecclesiis publicetur ne quisquam ex ignorantie cecitate uelamen excusacionis assumat.</p>
                    <p>Si quis autem alieno sacerdoti uoluerit iusta de causa sua confiteri peccata, licenciam prius postulet et obtineat a proprio sacerdote, cum aliter ipse illum non possit absoluere uel ligare.</p>
                    <p>Sacerdos autem sit discretus et cautus ut, more periti medici, superinfundat uinum et oleum uulneribus [69] sauciati, diligenter inquirens et peccatoris circumstancias et peccati, quibus prudenter intelligat quale debeat ei prebere consilium et cuiusmodi remedium adhibere, diueris experimentis utendo ad saluandum egrotum.</p>
                    <p>Caueat autem omnino ne uerbo aut signo, aut alio quouis modo, aliquatenus prodat peccatorem.</p>
                    <p>Sed si prudenciori consilio indiguerit, illud absque ulla expressione persone caute requirat, quoniam qui peccatum in penitenciali iudicio sibi detectum presumpserit reuelare, non solum a sacerdotali officio deponendum decernimus, uerum eciam ad agendam penitenciam perpetuam in arctum monasterium detrudendum. [70]</p>
                    <p>Quam constitucionem tam ab episcopis quam a presbyteris, efforos, magistris capellanis, et laicis, Grecis et Siriis, sub pena excommunicacionis precipimus inuiolabiliter obseruari, adiicientes quod nullus sacerdos alicui infirmo det Eucharistiam et alia ecclesiastica sacramenta nisi ei constiterit quod confessus fuerit alicui sacerdoti qui ad hoc potestatem habuerit.</p>
                    <p>Qui autem contra fecerit, nostro arbitrio acrius punietur, inhibentes sub eadem pena omnibus monachis et presbyteris Grecis ac Siriis ne aliquo modo confessiones audiant, et tam clericis quam laicis ne aliquibus confiteantur, nisi iis qui nobis in nostra ciuitate et diocesi ad audiendas confessiones fuerint deputati.</p>
                    <p>Si quis uero contra hoc fecerit, uel semel in anno ad hoc deputato, ut dictum est, sacerdoti confessus non fuerit, et uiuens ab ingressu ecclesie arceatur et moriens Christiana careat sepultura.</p>
                </div>
                <div>
                    <head>Capitulum 8</head>
                    <p>Quod animarum medicus, antequam corporalis, aduocetur.</p>
                    <p>[71] [72] Et cum corporalis infirmitas sepe proueniat ex peccato, dicente Domino languido quem sanauerat, [73] Uade et amplius noli peccare, ne deterius tibi contingat [74] [75] moneantur fideles ut statim in principio infirmitatis, donec infirmus compos est mentis, aduocent medicum animarum, uidelicet confessorem, et facta confessione integre de peccatis, recipiat infirmus Eucharistie sacramentum. [76]</p>
                    <p>Ac demum, si opus fuerit, aduocetur medicus corporalis et, si necesse fuerit, ipsum infirmum ungat oleo quod dicitur infirmorum [77] omni alia unccione penitus interdicta.</p>
                </div>
                <div>
                    <head>Capitulum 9</head>
                    <p>Quod sacerdos ad infirmum uocatus cito uadat, et laici ipsum aduocent tempestiue.</p>
                    <p>[78] Uocatus autem sacerdos ad infirmum sine mora uadat ad eum, quia si propter eius moram aut defectum aliquid sinistrum contingat, grauissime punietur.</p>
                    <p>Moneantur eciam laici ut tempestiue, de die uidelicet et antequam multum grauetur infirmus, sacerdotem requirant, ne eorum culpa infirmus sine confessione aut uiatici percepcione decedat, quia qui in hoc culpabilis fuerit, grauissime peccat et acrius punietur. [79]</p>
                    <p>Adiicimus tamen quod, si medicus prius ad infirmum uocatus fuerit, inducere debeat et teneatur infirmum quod ante omnia aduocet proprium sacerdotem cui sua confiteatur peccata, sub excommunicacionis pena.</p>
                </div>
                <div>
                    <head>Capitulum 10</head>
                    <p>Nil ad medicinam sumendum quod periculum uertat animarum, nec eundum ad sortilegos uel diuinos, nec ad medicum infidelem.</p>
                    <p>[80] Cum autem anima sit multo preciosior corpore,  [81] sub interminacione anathematis prohibetur ne quis pro corporali salute aliquid infirmo suadeat quod in periculum anime conuertatur. [82]</p>
                    <p>Unde qui Christianus uideri et esse uoluerit, sortilegos fugiat et diuinos ne esse de schola diaboli comprobetur.</p>
                    <p>Prohibemus eciam districte ne quis Christianus, sanus aut infirmus, medicum aduocet infidelem, Iudeum scilicet aut Saracenum, sed nec ab eo, uel de eius consilio, medicinam aliquam recipiat, quia hoc pia consideracione in sacris canonibus prohibetur.</p>
                    <p>Nam ex hoc contingit nostrum fidem haberi despectui, cum ipsi Iudei uel Saraceni in huiusmodi Christianorum uti ministerio dedignentur, et reputent propter hoc offendere suam legem. [83]</p>
                </div>
                <div>
                    <head>Capitulum 11</head>
                    <p>Quomodo se habeat sacerdos in confessionibus.</p>
                    <p>Confessores eciam diligenter ac benigne audiant peccatores, infundentes, [84] ut dictum est, uinum et oleum uulneribus [85] sauciati, hinc perterrentes, hinc per spem et uenie fiduciam erigentes, quam grauiter deliquerint, quantamque penam incurrerint, quantaque bona perdiderint, quantumque Deum offenderint, ipsis discrecione debita ostendentes; et inuestigantes caute, ut dictum est, de circumstantiis aggrauantibus culpas, loco uidelicet et tempore, frequencia, studio, et personis; et ne aliquo modo, ut supra dictum est, confessionem reuelent, omni diligencia precauentes, alioquin penam predictam potemnt non immerito formidare.</p>
                </div>
                <div>
                    <head>Capitulum 12</head>
                    <p>De Penitencia iniungenda.</p>
                    <p>Qui eciam satisfacciones iniungant peccatoribus secundum qualitatem delictorum et quantitatem, prout decuerit.</p>
                    <p>Et non inunccio quedam solummodo iniungatur [86] ad instar imperiti medici, qui uno collirio omnium oculos uult curare, prout eciam Dominus papa determinauit.</p>
                    <p>Confessores autem, pro simonia, furto, et usuris, pro damnabili et mortali peccato, teneantur iniungere penitencias, qui tales [87] peccatores absoluant nisi restitucionem promittant, si habeant, uel cum habuerint, unde reddant.</p>
                    <p>Pro simplici uero fornicacione, tanquam pro mortali et damnabili, peccatoribus iniungant penitenciam salutarem.</p>
                    <p>Et ut tollatur quidam abusus qui inualuit hactenus in populo antedicto, quod uidelicet coniugato sacerdoti uel Latinus [88] confitentur, uolumus eis ad memoriam reuocare, uel potius ad eorum noticiam deuenire, qualiter nuper Dominus papa circa hoc duxerit statuendum.</p>
                    <p>Ait enim: [89] Sacerdotes quoque coniugati, et alii quibus parochiarum cura uel ecclesiarum parochialium regimen per episcopos suos committitur, licite ac libere possint parochianorum suorum confessiones audire, ipsisque penitenciam iniungere pro peccatis. [90]</p>
                </div>
                <div>
                    <head>Capitulum 13</head>
                    <p>De sacramento Ordinis.</p>
                    <p>Ad hec uolumus et districte precipimus episcopis Grecis predictis ut ordines conferant prout Dominus papa eis mandauit, cuius uerba sunt hec: [91]</p>
                    <p>Ad hoc uolumus et expresse precipimus quod episcopi Greci septem ordines secundum morem ecclesie Romane de cetero conferant, cum huc usque tres de minoribus circa ordinandos neglexisse uel pretermisisse dicantur. [92]</p>
                    <p>Septem uero ordines sunt ii: hostiarius, lector, exorcista, acolitus, subdiaconus, diaconus, et presbyter, quos sequitur ordo episcopalis.</p>
                    <p>Item, in ordinacione presbyteri et episcopi consecracione utantur oleo et chrismate secundum formam in nostris libris episcopalibus ordinatam.</p>
                    <p>Quod si formam non habent quam seruat Romana ecclesia, uolumus ut eandem a nobis postulent, obtineant, et obseruent obtentam.</p>
                    <p>Item, sciendum quod in composicione inita sic habetur: [93] Si aliquis, sine licencia Latini episcopi et domini temporalis, a Greco episcopo in regno Cipri se fecerit ordinari, Grecus episcopus, qui taliter eum promouit in regno, ab officio conferendi ordines a Latino episcopo suspendatur, et taliter ordinatus ad consuetum Domini sui seruitium reducatur. [94]</p>
                    <p>Item, precipimus eisdem episcopis ut sacerdotibus iniungant, quatenus iuxta uerbum apostoli Iacobi et domini pape mandatum, infirmis extremam conferant unccionem.</p>
                </div>
                <div>
                    <head>Capitulum 14</head>
                    <p>De Matrimonio.</p>
                    <p>Doceantur preterea tam clerici quam laici ut circa matrimonia contrahenda credant et obseruent ea que dominus papa super his ordinauit, cuius uerba sunt hec: [95] Quia uero secundum Apostolum mulier mortuo uiro ab ipsius est lege soluta, et nubendi cui uult in domino liberam habet facultatem, secundas et tercias ac ulteriores eciam nupcias Greci non reprehendant aliquatenus nec condemnent, sed potius illas approbent inter personas que alias licite ad inuicem matrimonio iungi possunt.</p>
                    <p>Secundo tamen nubentes, presbyteri nullatenus benedicant.</p>
                    <p>Et quoniam apud eos consueuerunt contrahi matrimonia inter personas contingentes se, iuxta eorum computacionem, octauo gradu, qui, secundum computacionem et distinccionem graduum quam nos facimus, apud nos quartus habetur, ne id presumatur deinceps, firmiter prohibemus, districte precipientes ut, cum in ulterioribus gradibus licite, matrimonia contrahantur, in predicto quarto consanguinitatis uel affinitatis gradu copulari ulterius non</p>
                    <p>presumant, statutum in hoc generalis concilii obseruantes.</p>
                    <p>Illos tamen qui iam in gradu huiusmodi contraxerint dispensatiue permittimus in sic contracto matrimonio remanere. [96]</p>
                    <p>Dum uero inter homines predictarum nacionum matrimonia fuerint contrahenda, banna siue bannos fieri uolumus in ecclesiis, secundum quod ecclesia Romana precipit, et obseruat ecclesia Latinorum, cum eadem sit racio prohibicionis ne aliter matrimonia contrahantur apud Latinos et Grecos.</p>
                    <p>Qui uero clandestina matrimonia contrahunt, [97] aut consilium uel auxilium ad hoc prebent, [98] secundum consuetudinem ecclesiarum regni Cipri excommunicacionis se nouerint uinculo innodatos.</p>
                    <p>Similiter et sacerdos qui clandestinum matrimonium celebrat, missam cantat, aut benediccionem-- immo uerius malediccionem-- fecerit, [99] uinculum excommunicacionis incurrit, preter grauissimam aliam penam qua nihilominus punietur.</p>
                </div>
                <div>
                    <head>Capitulum 15</head>
                    <p>Qui sint ipso iure excommunicati, et quod tales frequenter denuncientur.</p>
                    <p>[100] Denuncientur eciam frequenter excommunicati ipso iure omnes heretici quocumque nomine censeantur, et quod heterici sunt omnes qui de sacramentis ecclesie aliter credunt aut predicant quam ecclesia Romana predicat et obseruat, et qui Romanam ecclesiam non credunt esse omnium ecclesiarum caput atque magistram, ac dominum papam successorem esse beati Petri, et in terris uicarium Iesu Christi. [101]</p>
                    <p>Item, hi Christiani qui uendunt ferrum, aut lignamina, uel alias res prohibitas Saracenis, uel qui in Saracenorum piraticis nauibus aut aliis uasis regimen aut curam gubernacionis exercent, uel quocumque officio utuntur in eis. [102]</p>
                    <p>Item, denunciamus excommunicatos omnes presbyteros et diaconos Grecos qui non fecerunt nec facere uolunt obedienciam ecclesie Romane et ecclesie Nicosiensi. [103]</p>
                    <p>Item, denunciamus excommunicatos [104] omnes usurarios manifestos.</p>
                    <p>[105] Item, omnes sorciarios et sorciarias, diuinos et incantatores.</p>
                    <p>[106] Item, omnes caetos et caetas.</p>
                    <p>[107] Item, omnes qui publice in domibus suis manutenent et sustinent ludum azardi.</p>
                    <p>[108] Item, omnes illos qui aliquo modo domos suas concedunt publicis meretricibus ad commorandum in eisdem, uel postquam intellexerint eas tales, ipsas in suis domibus esse permittunt.</p>
                    <p>[109] Item, denunciamus excommunicatos omnes piratas seu cursarios, qui scilicet in mari, uel fluminibus, uel eciam in terra, mercatores et alios Christianos spoliant bonis suis.</p>
                    <p>[110] Item, receptatores seu defensores eorumdum, et qui eis in suis maleficiis prebent consilium, auxilium, uel fauorem.</p>
                    <p>[111] Item, omnes apostatas nostre diocesis, masculos aut feminas, qui scilicet dimisso uel abiecto habitu religionis, seculariter uiuentes, ad seculum sine licencia ecclesie redierunt.</p>
                    <p>Item, omnes qui sponsalia uel matrimonium clandestine contrahunt, uel eciam contraxerunt, uel qui his presumpserint interesse. [112]</p>
                </div>
                <div>
                    <head>Capitulum 16</head>
                    <p>De disciplina abbatum et monachorum.</p>
                    <p>Uolumus eciam et precipimus quod tam abbates Greci quam monachi regulam sancti Basilii, quam obseruare promiserunt, teneant inuiolabiliter et obseruent, maxime circa obedienciam, continenciam, renunciacionem eciam propriorum, dormiant eciam insimul in una domo, et simul comedant in refectorio, et non exeant septa monasterii sine sui abbatis licencia uel prioris.</p>
                    <p>Monachi uero uagabundi ad sua monasteria reuocentur.</p>
                    <p>Nec se intromittant de cetero de balliis seu negotiis laicorum, nec uadant uenatum, nec canes uel aues habeant ad uenandum, nec teneant in suis domibus mulieres, seruilia opera non exerceant nisi de precepto sui abbatis uel prioris, si necessitas uel utilitas hoc concedat.</p>
                    <p>Presbyteri uero de balliis, scriptoriis, seu negotiis aliis laicorum se nullatenus intromittant.</p>
                    <p>Uolumus siquidem ut monachi in abbatiis recipiantur libere, monachorum paccione uel conuencione aliqua non adiecta.</p>
                </div>
                <div>
                    <head>Capitulum 17</head>
                    <p>Ut sacramenta et similia sine paccionibus conferantur.</p>
                    <p>Uolumus eciam et precipimus quod ordines, beneficia, sepulture, officia, atque alia sacramenta ecclesiastica omnino libere conferantur, nullis paccionibus uel conuentibus interiectis.</p>
                </div>
                <div>
                    <head>Capitulum 18</head>
                    <p>Iterum qui sint excommunicati.</p>
                    <p>Item, denunciamus excommunicatos omnes qui non restituunt uel restitui faciunt integre et plenarie decimas ecclesie Nicosiensi de omnibus possessionibus, animalibus, apaltibus, et redditibus suis, et qui inde semina, expensas, uel angarias ante earum restitucionem deducunt, uel qui in ipsis soluendis fraudem aliquam committunt. [113]</p>
                    <p>Item, denunciamus excommunicatos autoritate domini pape omnes qui in clericos uel religiosas personas manus iniiciunt, aut iniicere faciunt, uiolentas, uel eos incarcerant, aut incarcerari procurant, sine licencia prelati sui.</p>
                    <p>Et ne aliqui per ignoranciam se excusent, quoddam statutum domini legati presenti capitulo duximus inserendum, quod inuiolabiliter precipimus obseruari, cuius tenor talis est: [114] Uenerabili patri Hugoni, Dei gracia archiepiscopo Nicosiensi, Odo, miseracione Diuina Tusculanus episcopus, apostolice sedis legatus, salutem etc., ut supra, pag. 2382 [115] et sinceram in Domino caritatem.</p>
                    <p>Uobis autoritate qua fungimur districte precipiendo mandamus quatenus in maiori ecclesia Nicosiensi, et in omnibus aliis ecclesiis in regno Cipri constitutis, statutum quod nuper in Ioppe edidimus publicari solemniter faciatis, cuius statuti tenor talis est: [116] Uenerabilibus in Christo patribus, patriarchis, archiepiscopis, episcopis, abbatibus, prioribus, tam exemptis quam non exemptis, ecclesiarum rectoribus et capellanis tam exemptorum quam non</p>
                    <p>exemptorum, in nostra legacione constitutis, Odo, misertacione Diuina Tusculanus episcopus, apostolice sedis legatus, salutem in Domino sempiternam.</p>
                    <p>Cum salus animarum omni lucro temporali et questui merito debeat anteponi, quidam tamen, sicut nobis innotuit, sue auaritie consulere cupientes, impediunt uel impediri procurant quominus Saraceni seu alii infideles quos in captiuitate detinent, uel qui eorum potestati seu dominio sunt subiecti, instruantur in fide et regenerentur baptismatis sacramento, licet dicti Saraceni et alii nondum adepti baptismatis sacramentum, fidem catholicam confitentes, instanter petant ablui lauacro salutari, quod sacramentum nulli fidem confitenti et idem sacramentum postulanti conuenit denegari, hinc est quod nos, inhumanitati seu impietati eorum salubrem cupientes adhibere medelam, autoritate qua fungimur districtius inhibemus et irrefragabili constitucione sancimus ne quis in nostra legacione constitutus de cetero impediat uel impediri procuret quominus Saraceni sclaui seu quicumque alii nondum renati baptismatis sacramento, qui fidem catholicam confitentes, sacramentum baptismi sponte petierint, baptizentur, saluo in omnibus et per omnia debito seruitutis quod eorum dominis alias competit in eisdem, quia per hoc non intendimus illis qui baptismum susceperint libertatem aliquam indulgere.</p>
                    <p>Quod si forte aliqui contra inhibicionem et statutum nostrum ausu temerario presumpserint sclauum Saracenum seu quemcumque alium nondum baptizatum, per se uel per alium, a sacramento huiusmodi prohibere, postquam baptizandorum uoluntas super hoc fuerit patefacta, censemus eos ipso facto excommunicacionis uinculo innodatos.</p>
                    <p>Et ne in posterum aliquis pretextu ignorantie ab obseruacione huiusmodi statuti nostri se ualeat excusare, et ut infideles ad fidem catholicam liberius et facilius attrahantur, uolumus et mandamus uobis, in uirtute obedientie, firmiter iniungentes ut bis singulis annis, uidelicet in ramis palmarum et in epiphania Domini, uos et successores uestri hoc statutum nostrum in</p>
                    <p>ecclesiis uestris publicetis, uel publicari solemniter faciatis, tenorem nihilominus statuti eiusdem in libris ecclesiarum uestrarum [117] usque ad hec uerba: conscribi ad perpetuam rei memoriam facientes.</p>
                    <p>Datum in Ioppe, anno Domini MCCLII, Nonas Ianuarii. [118]</p>
                    <p>Sed et [119] ne laicorum insolencia inualescat, que iam in tantam prorupit audaciam ut pluries intrantes Nicosiensem ecclesiam dum celebrantur Diuina, uel fit aliqua execucio officii pastoralis, publice conclamantes, prelato, sacerdotibus, et aliis clericis ecclesieque ministris, ipsique loco, et Diuino cultui non modicas iniurias importarint, statuimus ut quicumque laicus aut clericus de cetero predictam Nicosiensem ecclesiam, etc. ut supra, p. 2383 [120] aut aliam quamcumque nostre ciuitatis siue diocesis, in quibus cum pace et quiete uota competit reddere ac celebrari Diuina, intrans aliquid iniurie importauerit prelato, sacerdotibus, aliisque ipsarum ecclesiarum clericis ac ministris, seu ipsis locis aut Diuino cultui, uel conclamacionibus, sedicionibus, aut tumultu fuerit usus ibidem, ipso facto uinculum excommunicacionis incurrat.</p>
                    <p>Nos enim ipsum, quicumque fuerit ille, cum omnibus sibi assistentibus, uel ad hoc dantibus auxilium, consilium, uel fauorem, autoritate Dei omnipotentis excommunicamus, et excommunicatum usque ad satisfaccionem condignam precipimus publice nunciari, penas</p>
                    <p>quas secundum iura civilia tales incurrunt [121] usque ad hec uerba: suis iudicibus relinquentes. [122]</p>
                    <p>Capitulum uero quoddam a nobis et fratribus et coepiscopis nostris editum in prouinciali concilio similiter duximus inserendum ad extirpandum hereticam prauitatem, cuius tenor talis est: [123] Et quia a pluribus annis quamplures presbyteri Greci et monachi in Insula Cipri fuerunt suspicione notabiles de heretica prauitate, et pluries admoniti ut omnes hereses adiurarentâ€”et maxime illam que damnat confectum in azimis Eucharistie sacramentum-- ac redirent ad obedienciam Romane ecclesie, quoniam hoc facere contempserunt, latitantes per loca diuersa ac fugientes et nonnullos ueneno pestifero corrumpentes, fuerunt per predecessores nostros publice annis singulis excommunicacionis uinculo innodati, in qua non tantum per annum sed per plurimos annos perstiterunt facie indurata.</p>
                    <p>Nos eciam eosdem pluries admonuimus ut redirent, quod similiter facere contempserunt.</p>
                    <p>Ne igitur circa pestem huiusmodi negligentes inueniamur aut remissi, iam dictos autoritate concilii hereticos iudicamus. [124]</p>
                </div>
                <div>
                    <head>Capitulum 19</head>
                    <p>De commerciis et negociacionibus prohibitis clericis.</p>
                    <p>Item, prohibemus, sicut in sacris canonibus continetur, ne quisquam clericus [125] uel laicus, sine manifesta et racionabili causa, [126] monasteria sanctimonialium adire presumat.</p>
                    <p>Clericus uero aut laicus qui contrafecerit pene debite subiacebit.</p>
                    <p>Item, prohibemus clericis, et precipue presbyteris et diaconibus, ne commercia uel officia secularia exerceant, maxime inhonesta, et ne sint casalium aut reddituum apaltatores, baliui, aut procuratores militum, quia hoc est contra eorum ordinum honestatem, et ex hoc contingit eos capi per milites, in foueas mitti, et alias tractari turpiter contra ecclesiasticam libertatem,</p>
                    <p>ipsosque milites propterea incidere in canonem late sententie, nosque eciam oportere contra eos procedere.</p>
                    <p>Unde tam contra nos quam contra ecclesiam mouentur, licet iniuste.</p>
                </div>
                <div>
                    <head>Capitulum 20</head>
                    <p>De Missa et Diuinis officiis.</p>
                    <p>Item, prohibemus ut, excepto die natiuitatis Dominice, et nisi necessitas suadeat, non nisi unam Missam sacerdos cantet in die.</p>
                    <p>Precipimus eciam, prout dominus papa statuit, ut: [127] sacerdotes dicant horas canonicas more suo, sed Missam celebrare priusquam officium matutinale compleuerint non presumant.</p>
                    <p>Nam promouendi ad sacerdotium et presbyteri qui preficiendi fuerint ecclesiarum regimini debent examinari antea diligenter sed [128] precipue de horis canonicis et Missarum officiis secundum distinccionem temporum exequendis sint sufficienter instructi, quia ad hoc non sunt nisi digni et idonei admittendi.</p>
                    <p>Ceterum unusquisque sacerdos in aureo uel argenteo solum, aut saltem stanneo calice, sacrificet, habens corporale de lino candidum et nitidum, et altare mundis uestimentis opertum, uel decentibus paramentis.</p>
                    <p>Mulieres autem seruire ad altare non audeant, sed ab illius ministerio repellantur omnino. [129]</p>
                </div>
                <div>
                    <head>Capitulum 21</head>
                    <p>De Chrismate.</p>
                    <p>In chrismatis uero confeccione, statutum domini pape districte precipimus obseruari, cuius tenor talis est: [130] Singuli quoque episcopi in suis ecclesiis in die coene Domini possunt, secundum formam ecclesie, chrisma conficere, ex balsamo quidem et oleo oliuarum, nam Spiritus sancti donum in chrismatis unccione confertur, et columba utique, que ipsum designat Spiritum, oliue ramum ad arcam legitur retulisse. [131]</p>
                    <p>Intelligant uero hanc esse formam inter alia ut singulis annis nouum chrisma conficiant, ad quod si doctrinam non habent, a nobis postulent prout debent.</p>
                </div>
                <div>
                    <head>Capitulum 22</head>
                    <p>De Purgatorio et aliis que sequuntur.</p>
                    <p>Item, precipimus clerum et populum Grecorum et Sirorum instrui prout dominus papa determinauit, sic dicens: [132]</p>
                    <p>Denique cum ueritas in Euangelio asserat quod si quis in Spiritum sanctum blasphemiam dixerit, neque in hoc seculo neque in futuro dimittetur ei, per quod datur intelligi quasdam culpas in presenti, quasdam uero in futuro, posse seculo relaxari; et Apostolus dicat quod [133] uniuscuiusque opus, quale sit, ignis probabit [134], et cuius opus arserit, detrimentum patietur, ipse autem saluus erit, sic tanquam per ignem [135]; et ipsi Greci uere ac indubitanter credere et affirmare dicantur animas illorum qui suscepta penitencia, ea non peracta, uel qui sine mortali peccato cum uenialibus tantum et minutis decedunt, purgari post mortem, et posse suffragiis ecclesiasticis adiuuari; nos, quia locum purgacionis huius dicunt non fuisse sibi ab eorum doctoribus certo et proprio nomine indicatum, illum quidem iuxta tradiciones et autoritates sanctorum patrum purgatorium purgatorium [136] nominantes, uolumus quod de cetero apud ipsos isto nomine appelletur.</p>
                    <p>Illo enim transitorio igne peccata utique, non tantum criminalia seu capitalia que prius per penitenciam non fuere remissa, sed parua et minuta purgantur que post mortem eciam grauant, si in uita non fuerint relaxata.</p>
                    <p>[137] Si quis autem absque penitencia in peccato mortali decedit, hic proculdubio eterne gehenne ardoribus perpetuo cruciatur.</p>
                    <p>[138]</p>
                    <p>Anime uero paruulorum post baptismi lauacrum, et adultomm eciam in caritate decedentium qui nec peccato nec ad satisfaccionem aliquam pro ipso tenentur, ad patriam protinus transuolant sempiternam. [139]</p>
                </div>
                <div>
                    <head>Capitulum 23</head>
                    <p>De Simoniacis.</p>
                    <p>Omni preterea districcione qua possumus, precipimus tam episcopis quam aliis</p>
                    <p>sacerdotibus Grecis sepulcrum et sepulcra terra [140], omniaque denique ecclesiastica sacramenta omnino libere conferant, cessantibus conuencionibus et omnibus que in fraudem possent fieri circa hec.</p>
                    <p>Qui enim contrarium perpetrat, non est dubium ipsum simoniam committere et esse cum</p>
                    <p>Simone mago eterna pena damnatum.</p>
                </div>
                <div>
                    <head>Capitulum 24</head>
                    <p>Ut predicta publicentur.</p>
                    <p>Predicta omnia per episcopos uolumus in suis locis, tam clericis quam laicis, saltem quater in anno exponi, congregatis ipsis in loco aliquo ad hoc apto.</p>
                    <p>Hoc idem precipimus effores [141] in suis locis; capellanis Grecis qui sunt in ciuitatibus uel alibi constituti.</p>
                </div>
                <div>
                    <head>Capitulum 25</head>
                    <p>Casus episcopo reseruati.</p>
                    <p>Uolumus et statuimus quod, sicut hactenus obseruatum est, maiora ad archiepiscopum et ad episcopos in suis diocesibus reseruentur, ut sunt: homicidia, sacrilegia, peccata contra naturam, incestus ut est cum consanguineis uel monialibus commisceri [142], stupra uirginum, iniecciones manuum in parentes, suffocaciones paruulorum, periuria, incendia, restitucio ablatomm et illegitime acquisitorum, in solemnes penitencias imponenda.</p>
                    <p>Item, excommunicatos absoluendos.</p>
                    <p>Item, mutaciones uotorum peregrinacionis uel abstinentie.</p>
                    <p>Item, periurium solemniter factum in omni curia.</p>
                </div>
                <div>
                    <head>Capitulum 26</head>
                    <p>Bonifacius Papa.</p>
                    <p>[143] [144] Si uero iidem prelati prefatis fratribus ad confessiones, ut premisimus, audiendas electis huiusmodi exhibere licenciam recusauerint, nos ex nunc ipsis, ut confessiones sibi confiteri uolentium libere liciteque audire ualeant, eisque penitencias imponere salutares atque eisdem absolucionis beneficium impertiri, graciose concedimus de apostolice plenitudine potestatis.</p>
                    <p>Per huiusmodi autem concessionem nequaquam intendimus personis seu fratribus ipsis ad id taliter deputatis potestatem in hoc impendere ampliorem quam in eo curatis, seu parochialibus sacerdotibus est a iure concessa, nisi forsan eis ecclesiarum prelati uberiorem in hac parte graciam specialiter ducerent faciendam.</p>
                    <p>[145] Huiusmodi quoque statuto et ordinacioni nostris adiicimus ut fratres dictorum ordinum in ecclesiis et locis suis ubilibet constitutis liberam, ut sequitur, habeant sepulturam, uidelicet quod omnes ad eam recipere ualeant qui sepeliri elegerint in locis et in ecclesiis memoratis.</p>
                    <p>[146] Uerum, ne parochiales ecclesie ac ipsarum curati siue rectores qui ministrare habent ecclesiastica sacramenta, quibus noscitur de iure competere predicare seu proponere uerbum Dei et confessiones audire, fidelium debitis et necessariis beneficiis defraudentur, cum operariis mercedis exhibicio debeatur, autoritate statuimus et ordinamus eadem ut fratres ordinum predictorum de obuencionibus omnibus, tam funeralibus quam quibuscumque et quomodocumque relictis, distincte uel indistincte, ad quoscumque certos uel determinatos usus, de quibus eciam quarta seu canonica porcio dari siui exigi non consueuit, uel non debet de iure, necnon de datis uel qualitercumque donatis in morte, seu mortis articulo, aut infirmitate donantis uel dantis, de qua decesserit, quomodocumque, directe uel indirecte, fratribus ipsis uel aliis pro</p>
                    <p>iisdem quartam partem quam autoritate apostolica taxamus et eciam limitamus, parochialibus sacerdotibus et ecclesiarum rectoribus seu curatis largiri integre teneantur, facturi et curaturi quod nec alii nec aliis a quibus quarta huiusmodi minime deberetur, ad ipsorum fratrum utilitatem uel commodum huiusmodi fiant relicta, aut in eos taliter data uel donata procedant, seu quod in morte uel ab infirmis huiusmodi dandum uel donandum fratribus ipsis existeret, in</p>
                    <p>eorumdem dantium uel donantium sanitate, sibi dari uel non donari procurent.</p>
                    <p>In quibus per ipsos uitandis eorum intendimus consciencias onerare, ut si, quod absit, per fratres ipsos dolo uel fraude quicquam in hac parte agi fortasse contigerit, preter id quod eos propterea dictis sacerdotibus, rectoribus, et curatis teneri uolumus, eciam districta racio in extremo iudicii requiratur examine ab eisdem.</p>
                    <p>Ultra porcionem autem huiusmodi, nil ualeant parochiales sacerdotes, rectores, curati, et prelati exigere supradicti, neque illis amplius dicti fratres impendere sint astricti, neque ad id a quoquam possint aliquatenus coerceri. [147]</p>
                </div>
                <div>
                    <head>Capitulum 27</head>
                    <p>Hoc congruit sacerdotibus ecclesie, episcopis et presbyteris, qui graue pondus penitentie imponunt, ipsi uero minime agunt de peccatis suis.</p>
                    <p>Talis ergo penitencia imponenda est peccatori quam possit ferre.</p>
                    <p>Accipe exemplum: si posueris super humeros innocentis onus quod non possit baiulare, necesse est ut aut onus reiiciat aut sub onere confringatur.</p>
                    <p>Similiter, si peccatori graue pondus penitentie imposueris, necesse est aut ne penitenciam faciat in desperacionem cadens, aut ipsi oneri succumbat.</p>
                    <p>Melius est namque ut de misericordia arguatur sacerdos in die iudicii quam exhibuit erga penitentes quam de nimia crudelitate.</p>
                </div>
                <div>
                    <head>Footnotes</head>
                    <p>[1] Â‘[mg. Esse hoc prouinciale concilium, cuius hec prefacio est, ad quod sequencial deinde capitula pertinent, eique prefuisse Raphelem, Nicosiensem archiepiscopum, patet ex sequentibus.]Â’inserted here.</p>
                    <p>[2]  Â‘Ecce isti de longe uenient, et ecce illi ab aquilone et mari, et isti de terra australi.Â’ in quotacion marks.</p>
                    <p>[3] Â‘Vivo egoÂ’ in quotacion marks.</p>
                    <p>[4] Â‘Leua in circuitu oculos tuos, et uide. Omnes isti congregati sunt; uenerunt tibi. Vivo ego, dicit Dominus, quia omnibus his uelut ornament uestieris, et circumdabis eos tanquam sponsa.Â’ in quotacion marks.</p>
                    <p>[5] Â‘[mg. Isa. 49]Â’ inserted here.</p>
                    <p>[6] Â‘Dereliquit me Dominus, et Dominus oblitus est mei.Â’ in quotacion marks.</p>
                    <p>[7] Â‘[mg. Ibid.]Â’ inserted here.</p>
                    <p>[8]  Â‘Numquid potest obliuisci mulier infantem suum, ut non misereatur filio uteri sui? Etsi illa oblita fuerit, ego tamen non obliuiscar tui. Ecce in manibus meis descripsi te,Â’ in quotacion marks.</p>
                    <p>[9] Â‘non possum ergo tui obliuisci,Â’ in quotacion marks.</p>
                    <p>[10] Â‘[mg. Ibid.]Â’ inserted here.</p>
                    <p>[11] Â‘Muri tui,Â’ in quotacion marks.</p>
                    <p>[12] Â‘coram me suntÂ’ in quotacion marks.</p>
                    <p>[13] Â‘Uenerunt structores tui, destruentes te,Â’ in quotacion marks.</p>
                    <p>[14] Â‘[mg. Hebr. 13]Â’ inserted here.</p>
                    <p>[15] Â‘doctrinis uariis ac peregrinis,Â’ in quotacion marks.</p>
                    <p>[16] Â‘[mg. Act. 2]Â’ inserted here.</p>
                    <p>[17]  Â‘ex omni nacione que sub coelo est,Â’ in quotacion marks.</p>
                    <p>[18] Â‘[mg: Isa. 1]Â’ inserted here.</p>
                    <p>[19] Â‘Ecce isti de longe uenient,Â’ in quotacion marks.</p>
                    <p>[20] Â‘[mg: Act. 4]Â’ inserted here.</p>
                    <p>[21] Â‘multitudinis credentium,Â’ in quotacion marks.</p>
                    <p>[22] Â‘sit cor unum et una anima,Â’ in quotacion marks.</p>
                    <p>[23] Â‘[mg. Rom. 10]Â’ inserted here.</p>
                    <p>[24] Â‘Et non sit distinccio Iudei et Greci,Â’ in quotacion marks.</p>
                    <p>[25] Â‘[mg. I Cor. 1]Â’ inserted here.</p>
                    <p>[26] Â‘Ego sum Pauli; alia, ego Apollo; alia, ego sum Christi,Â’ in quotacion marks.</p>
                    <p>[27] Â‘diuidatur Christus,Â’ in quotacion marks.</p>
                    <p>[28] Â‘[mg. I Tim. 2]Â’ inserted here.</p>
                    <p>[29] Â‘uult omnes homines saluos fieri et ad agnicionem sui uenire,Â’ in quotacion marks.</p>
                    <p>[30] Â‘ueni,Â’ in quotacion marks.</p>
                    <p>[31] Â‘[mg. Psal. 44]Â’ inserted here.</p>
                    <p>[32] Â‘Assistit itaque regina,Â’ in quotacion marks.</p>
                    <p>[33] Â‘a dextris Dei,Â’ in quotacion marks.</p>
                    <p>[34] Â‘in uestitu,Â’ in quotacion marks.</p>
                    <p>[35] Â‘deauratoÂ’ in quotacion marks.</p>
                    <p>[36] Â‘deaurato,Â’ in quotacion marks.</p>
                    <p>[37] Â‘[mg: Apoc. 16]Â’ inserted here.</p>
                    <p>[38] Â‘Beatus qui uigilat, et custodit uestimenta sua, ne nudus ambuletÂ’ in quotacion marks.</p>
                    <p>[39] Â‘circumdata uarietateÂ’ in quotacion marks.</p>
                    <p>[40] Â‘[mg. I Cor. 15]Â’ inserted here.</p>
                    <p>[41] Â‘Stella differt a stella in claritate.Â’ in quotacion marks.</p>
                    <p>[42] Â‘[mg: Ephes. 4]Â’ inserted here.</p>
                    <p>[43] Â‘Quosdam dedit apostolos, quosdam prophetas, alios uero euangelistas, alios autem pastores atque doctores.Â’ in quotacion marks.</p>
                    <p>[44] Â‘[mg: Conuocatis nimirum suffraganeis suis]Â’ inserted here.</p>
                    <p>[45] (Greek text inserted here.)</p>
                    <p>[46] Â‘[mg: An forte clerici aliqui dicti?]Â’ inserted here.</p>
                    <p>[47]  Â‘[mg. Later. IV. cap. 9]Â’ inserted here.</p>
                    <p>[48] Quotacion starts here.</p>
                    <p>[49] Quotacion ends here.</p>
                    <p>[50] Â‘Diuina officia celebrare, et ministrare ecclesiastica sacramenta, eosque instruere uerbo pariter et exemploÂ’ in parenthesis.</p>
                    <p>[51] Â‘[mg: deest: adiuuent]Â’ inserted here.</p>
                    <p>[52] Â‘[mg: Matth. 19]Â’ inserted here.</p>
                    <p>[53] Â‘Hoc fac et uiuesÂ’ in quotacion marks.</p>
                    <p>[54] Â‘Si uis ad uitam ingredi, serua mandataÂ’ in quotacion marks.</p>
                    <p>[55] Â‘De fornicacione autem, quam solutus cum soluta committit, quin sit mortale peccatum non est aliquatenus ambigendum, cum tam fornicarios quam adulteros a regno Dei apostolus asserat alienos,Â’ in quotacion marks.</p>
                    <p>[56] Â‘non furaberisÂ’ in quotacion marks.</p>
                    <p>[57] Â‘dummodo credantÂ’ in quotacion marks.</p>
                    <p>[58] Â‘Aue salus mundi, caro munda, caro sancta, caro immaculata uerus Deus, uerus homoÂ’ in quotacion marks.</p>
                    <p>[59] Â‘[mg: Hec clausula sine dubio pertinet ad caput precedens]Â’ inserted here.</p>
                    <p>[60] Quotacion begins here.</p>
                    <p>[61] Â‘[read: liceat]Â’ inserted here.</p>
                    <p>[62] Â‘[read: 15]Â’ inserted here.</p>
                    <p>[63] Â‘[read: longiori]Â’ inserted here.</p>
                    <p>[64] Â‘[read: uolubilitate]Â’ inserted here.</p>
                    <p>[65] Quotacion ends here.</p>
                    <p>[66] Â‘uidelicet quod aliqui nunquam aut rarissime confitentur; item, nec proprio sacerdoti; item, et quod aliqui, obedientes Romane et Nicosiensi ecclesie euitantes, inobedientes et de heresi notatos sibi eligunt confessores, quos non est dubium cum eisdem infectos esse heretica prauitateÂ’ in parenthesis.</p>
                    <p>[67] Â‘[mg. Conc. Later. IV, c. 21]Â’ inserted here.</p>
                    <p>[68] Quotacion begins here.</p>
                    <p>[69] Â‘superinfundat uinum et oleum uulneribusÂ’ in quotacion marks.</p>
                    <p>[70] Quotacion ends here.</p>
                    <p>[71] Â‘[mg: Ibid. c. 22]Â’ inserted here.</p>
                    <p>[72] Quotacion begins here.</p>
                    <p>[73] Â‘[mg: Ioan. 5]Â’ inserted here.</p>
                    <p>[74] Â‘Uade et amplius noli peccare, ne deterius tibi contingatÂ’ in quotacion marks.</p>
                    <p>[75] Quotacion ends here.</p>
                    <p>[76] Â‘moneantur fideles ut statim in principio infirmitatis, donec infirmus compos est mentis, aduocent medicum animarum, uidelicet confessorem, et facta confessione integre de peccatis, recipiat infirmus Eucharistie sacramentumÂ’ in quotacion marks.</p>
                    <p>[77] Â‘infirmorumÂ’ in quotacion marks.</p>
                    <p>[78] Quotacion begins here.</p>
                    <p>[79] Quotacion ends here.</p>
                    <p>[80] Quotacion begins here.</p>
                    <p>[81] Â‘[mg: Ibid.]Â’ inserted here.</p>
                    <p>[82] Â‘Cum autem anima sit multo preciosior corpore,  [81] sub interminacione anathematis prohibetur ne quis pro corporali salute aliquid infirmo suadeat quod in periculum anime conuertaturÂ’ in quotacion marks.</p>
                    <p>[83] Quotacion ends here.</p>
                    <p>[84] Â‘infundentesÂ’ in quotacion marks.</p>
                    <p>[85] Â‘uinum et oleum uulneribusÂ’ in quotacion marks.</p>
                    <p>[86] Â‘inunccio quedam solummodo iniungaturÂ’ in quotacion marks.</p>
                    <p>[87] Â‘[mg: forte: nec tales]Â’ inserted here.</p>
                    <p>[88] Â‘[mg: Mendosa hec] [read: nullatenus]Â’ inserted here.</p>
                    <p>[89] Quotacion begins here.</p>
                    <p>[90] Quotacion ends here.</p>
                    <p>[91] Quotacion begins here.</p>
                    <p>[92] Quotacion ends here.</p>
                    <p>[93] Quotacion begins here.</p>
                    <p>[94] Quotacion ends here.</p>
                    <p>[95] Quotacion begins here.</p>
                    <p>[96] Quotacion ends here.</p>
                    <p>[97] Â‘clandestina matrimonia contrahuntÂ’ in quotacion marks.</p>
                    <p>[98] Â‘consilium uel auxilium ad hoc prebentÂ’ in quotacion marks.</p>
                    <p>[99] Â‘qui clandestinum matrimonium celebrat, missam cantat, aut benediccionem-- immo</p>
                    <p>uerius malediccionem-- fecerit,Â’ in quotacion marks.</p>
                    <p>[100] Quotacion begins here.</p>
                    <p>[101] Quotacion ends here.</p>
                    <p>[102] Â‘hi Christiani qui uendunt ferrum, aut lignamina, uel alias res prohibitas Saracenis, uel qui in Saracenorum piraticis nauibus aut aliis uasis regimen aut curam gubernacionis exercent, uel quocumque officio utuntur in eisÂ’ in quotacion marks.</p>
                    <p>[103] Â‘omnes presbyteros et diaconos Grecos qui non fecerunt nec facere uolunt obedienciam ecclesie Romane et ecclesie NicosiensiÂ’ in quotacion marks.</p>
                    <p>[104] Quotacion mark inserted here.</p>
                    <p>[105] Quotacion mark inserted here.</p>
                    <p>[106] Quotacion mark inserted here.</p>
                    <p>[107] Quotacion mark inserted here.</p>
                    <p>[108] Quotacion mark inserted here.</p>
                    <p>[109] Quotacion mark inserted here.</p>
                    <p>[110] Quotacion mark inserted here.</p>
                    <p>[111] Quotacion mark inserted here.</p>
                    <p>[112] Â‘Item, omnes qui sponsalia uel matrimonium clandestine contrahunt, uel eciam contraxerunt, uel qui his presumpserint interesseÂ’ in quotacion marks.</p>
                    <p>[113]  Â‘Item, denunciamus excommunicatos omnes qui non restituunt uel restitui faciunt integre et plenarie decimas ecclesie Nicosiensi de omnibus possessionibus, animalibus, apaltibus, et redditibus suis, et qui inde semina, expensas, uel angarias ante earum restitucionem deducunt, uel qui in ipsis soluendis fraudem aliquam committuntÂ’ in quotacion marks.</p>
                    <p>[114] Quotacion mark inserted here.</p>
                    <p>[115] Quotacion bracket begins here.</p>
                    <p>[116] Quotacion begins here.</p>
                    <p>[117] Quotacion bracket ends here.</p>
                    <p>[118] Quotacion ends here.</p>
                    <p>[119] Quotacion begins here.</p>
                    <p>[120] Quotacion bracket inserted here.</p>
                    <p>[121] Quotacion bracket ends here.</p>
                    <p>[122] Quotacion ends here.</p>
                    <p>[123] Quotacion begins here.</p>
                    <p>[124] Quotacion ends here.</p>
                    <p>[125] Â‘quisquam clericusÂ’ in quotacion marks.</p>
                    <p>[126] Â‘sine manifesta et racionabili causa,Â’ in quotacion marks.</p>
                    <p>[127] Quotacion begins here.</p>
                    <p>[128] Â‘[read: si]Â’ inserted here.</p>
                    <p>[129] Quotacion ends here.</p>
                    <p>[130] Quotacion begins here.</p>
                    <p>[131] Quotacion ends here.</p>
                    <p>[132] Quotacion begins here.</p>
                    <p>[133] Â‘[mg. I Cor. 13]Â’ inserted here.</p>
                    <p>[134] Â‘uniuscuiusque opus, quale sit, ignis probabitÂ’ in quotacion marks.</p>
                    <p>[135] Â‘cuius opus arserit, detrimentum patietur, ipse autem saluus erit, sic tanquam per ignemÂ’ in quotacion marks.</p>
                    <p>[136] Â‘purgatoriumÂ’ in quotacion marks.</p>
                    <p>[137] Quotacion mark inserted here.</p>
                    <p>[138] Quotacion mark inserted here.</p>
                    <p>[139] Quotacion ends here.</p>
                    <p>[140] Â‘[read: sepulturam]Â’ inserted here.</p>
                    <p>[141] Â‘[mg. forte: ephoris]Â’ inserted here.</p>
                    <p>[142] Â‘ut est cum consanguineis uel monialibus commisceriÂ’ in parenthesis.</p>
                    <p>[143] Â‘[mg. Est pars Clementina Â‘DudiumÂ’ de sepulturis]Â’ inserted here.</p>
                    <p>[144] Quotacion begins here.</p>
                    <p>[145] Quotacion mark inserted here.</p>
                    <p>[146] Quotacion mark inserted here.</p>
                    <p>[147] Quotacion ends here.</p>
                </div>
            </div>
        </body>
    </text>
</root>
