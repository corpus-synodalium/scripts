<?xml version="1.0" ?>
<root>
    <teiHeader>
        <fileDesc>
            <titleStmt>
                <title>York</title>
                <recordID>1441</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1440-08-17</origDate>
                <dateNotes/>
                <origPlace>York</origPlace>
                <diocese>York</diocese>
                <province>York</province>
                <country>England</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1441</p>
                <p>Year: 1440</p>
                <p>Month: 8</p>
                <p>Day: 17</p>
                <p>Circa: None</p>
                <p>DatingNotes: None</p>
                <p>Place: York</p>
                <p>Diocese: York</p>
                <p>Province: York</p>
                <p>CountryModern: England</p>
                <p>Latitude: 53.958333</p>
                <p>Longitude: -1.080278</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Records of Convocation, vol. 13: York, 439-42</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>In sacrosancta synodo siue conuocacioni prouinciali, in domo capitulari ecclesie cathedralis Eboracensis, decimo septimo die mensis Augusti anno Domini millesimo CCCCmo quadragesimo, cum continuacione et prorogacione dierum tunc sequentium solemniter celebrata per reuerendissimum in Christo patrem Iohannem, permissione diuine archiepiscopum Eboracensem, Anglie primatem et apostolice sedis legatum, ac prelatos et clerum totius Eboracensis prouincie, inter cetera ibidem peracta, statutum, ordinatum et decretum fuit sub forma uerborum que sequitur:</p>
                    <p>[1](1.) De iureiurando</p>
                    <p>Certitudinem presentium, et memoriam futurorum sane intendentes, qualiter olim patres et predecessores Eboracenses archiepiscopi cum suffraganeis eorundem ad exstirpandum uitium, et mores nutriendos, plures et diuersas consuetudines necessarias et salubres uicissim suis ediderunt temporibus, nos uero Iohannes, archiepiscopus antedictus, eorum uestigiis sequi inherentes, uolentes in uinea Domini ob salutem et quietem populi nobis subiecti laborare, ut uere retribucionis recipere ualeamus denarium post laborem; de suffraganeorum nostrorum ac prelatorum, et cleri nostre prouincie in hoc concilio prouinciali nobis assistentium, deliberato consilio statuimus, prouidemus, decernimus et ordinamus, quod presbyteri eciam cantarias habentes, et alii sacerdotes, propriis sumptibus uel annualibus sustentati, in nostris ciuitate, diocesi, et prouincia diuina celebrantes, proximo die Dominico uel festiuo post admissionem suam ad celebrandum in ecclesiis, capellis, uel locis aliis diuino cultui dispositis, iurabunt, tactis sacrosanctis Dei euangeliis, coram rectoribus, uicariis, uel aliis locorum eorum tenentibus, quod ecclesiis uel capellis ipsorum uicegerentes nullum omnino inferent preiudicium siue damnum, circa oblaciones, porciones, decimas, trentalia, denarios pro requestis siue legatis mortuorum, uel alia iura, quocunque nomine censeantur; immo, quatenus in eis est, eosdem rectores, uicarios et eorum locum tenentes seruabunt indemnes in premissis et singulis premissorum; iurent eciam dicti sacerdotes quod tedia scandala, rixas, contumelias uel contentaciones inter rectores et uicarios et eorum parochianos nullo modo sustentent, foueant aut sustineant quatenus in eis erit; immo concordiam nutriant et conseruent inter eos.</p>
                    <p>Et prefati sacerdotes infra ciuitatem, diocesim et prouinciam nostras diuina non [1] celebrent sicque eis expresse interdicatur, donec premissa prestiterint iuramenta uel per eos steterit quominus prestiterint, et preter penas alias quas canones inducunt contra celebrantes in locis interdictis, irregularitatem incurrant si coram suis ordinariis super premissis fuerint conuicti.</p>
                    <p>Insuper, tamdiu eis indterdicatur diuina celebracio donec fuerit cum ipsis super hoc legitime dispensatum.</p>
                </div>
                <div>
                    <head>Capitulum 2</head>
                    <p/>
                    <p>De penitentiis et remissionibus</p>
                    <p>Preterea presbyteri ipsi [2]non audient confessiones parochianorum, uel capellanorum in ecclesiis in quibus diuina celebrant, nisi in casibus de iure permissis, uel licencia presidentium in ipsis ecclesiis petita et obtenta.</p>
                </div>
                <div>
                    <head>Capitulum 3</head>
                    <p/>
                    <p>De celebracione missarum</p>
                    <p>Insuper presbyteri memorari debent et iurent interesse in cancello ecclesie, in qua deseruiunt, matutinis horis, processionibus, missis et uesperis, et aliis diuinis officiis inibi psallendis, induti superpelliciis, que sibi propriis expensis prouidebunt; et ad assignacionem curatorum huiusmodi lecciones, epistolas, et euangelia in missis solemnibus legant, et cum racione mortuorum uel nubentium uno die in ecclesiis huiusmodi fient misse plures solemnes.</p>
                    <p>Missas alias cum nota celebrent et percantent, ac tempore huiusmodi diuinorum, sic in ecclesiis ipsis celebratorum eciam [4] in naui ecclesie uel coemeteriis aut campis uagari minime presumant.</p>
                    <p>Preterea dicti sacerdotes diebus Dominicis et festiuis uel si corpus alicuius defuncti [5] [sit presens] uel nuptie celebrande fuerint in ecclesiis supradictis, missas suas post lectum euangelium maioris misse incipiant, et non prius, et eas sic compleant, nisi per predictos rectores, uicarios, uel presidentes ad hoc fuerint specialiter licenciati.</p>
                </div>
                <div>
                    <head>Capitulum 4</head>
                    <p/>
                    <p>De uita et honestate clericorum</p>
                    <p>Item sacerdotes predicti et alii presbyteri curati suis uacent libris; et tabernas, spectacula, cellulas mulierum suspectarum uel ludos noxios seu prohibitos sub pena suspensionis a diuinis nullatenus exerceant.</p>
                    <p>Rectores uero uicarii et eorum locum tenentes predicti benigne debent recipere iuramenta predicta, et de hac nostra constitucione ad memoriam presentium et futurorum copiam in suis habeant ecclesias.</p>
                </div>
                <div>
                    <head>Capitulum 5</head>
                    <p/>
                    <p>De rebus ecclesie non alienandis</p>
                    <p>Preterea nos fideli et concordi relacione informati, et rerum experiencia edocti, quod nonnulli abbates, priores abbates proprios non habentes, hospitalarii et alii administratores bonorum ecclesiasticorum, in desolaciones monasteriorum, prioratuum et aliorum locorum quibus presunt et prodesse debent, bona huiusmodi monasteriorum, prioratuum et aliorum locorum ecclesiasticorum, uidelicet arbores siluarum ceduarum et eciam non ceduarum, redditus, possessiones et alia iura sua uendunt et concedunt; necnon ecclesias sibi et eorum monasteriis appropriatas, [6]per longi temporis spatium ad firmam dimittunt et pecunias pre manibus receptas in usus proprios exponunt et conuertunt, mutuumque recipiunt, ac se et monasteria sua, successoresque suos ac iura, redditus et possessiones suas perinde obligant et districcioni seculari submittunt; necnon et alia bona sua mobilia suis notis et amicis in immensum donant et contribuunt, sic quod occasione premissorum eorum monasteria ac domos, et loca eis pertinencia, propter defectum reparacionis collabuntur, et maximam minantur ruinam, diuinus cultus in locis huiusmodi premissorum occasione diminuitur, obseruancia regularum negligitur, ac bona huiusmodi monasteriorum propter abusus huiusmodi, quod dolenter referimus, deuastata sunt pariter et consumpta; nos Iohannes archiepiscopus antedictus monasteriorum, prioratuum, hospitalium, et locorum aliorum religiosorum infra nostram prouinciam Eboracensem existentium indemnitatibus occurrere desiderabiliter affectantes, et super eis opportunum remedium adhibere, de suffraganeorum nostrorum aduisamento et consilio statuimus et ordinamus, quod si saluis aliis prouisionibus, statutis, constitucionibus, ordinacionibus et remediis super huiusmodi uendicionibus, alienacionibus et concessionibus, antiquorum patrum auctoritate editis, ut cum uendicio arborum siluarum non ceduarum, uel ceduarum, ad magnam quantitatem, uel concessio iurium, reddituum uel possessionum aut pensionum, corrodiorum siue liberatarum ad uitam alicuius uel longi temporis spatium fieret alienacio, tractatus duorum dierum ad minus inter abbatem et eius conuentum, aut priorem, abbatem proprium non habentem, cum suo conuentu precedere debeat diligens et maturus; et si post tractatum huiusmodi solemnem prefatis abbati et conuentui seu priori, abbatem proprium non habenti, et eius conuentui uisum fuerit, quod huiusmodi uendiciones, alienaciones, et liberatarum concessiones, uel mutue recepciones eorum monasteriis, prioratibus uel aliis locis necessarie fuerint et utiles, seu opportune, tunc super alienacionibus, uendicionibus et concessionibus premissis nobiscum in nostra diocesi et prouincia nostra et cum suffraganeis nostris in eorum diocesibus, ac nostris et suis successoribus, temporibus profuturis, tractatum habeant specialem et deinde licenciam et auctoritatem a nobis seu nostris suffraganeis in diocesibus suis prehabitas, ad premissas uendiciones, alienaciones et concessiones liberam habeant facultatem.</p>
                    <p>Quodsi abbates predicti, priores uel hospitalarii contra hanc nostram ordinacionem siue prouisionem uendiciones, uel concessiones, nulla prehabita auctoritate, fecerint, huiusmodi uendiciones, alienaciones et concessiones ad uitam uel imperpetuum pro nullo habeantur, et omnimoda careant firmitate; et nihilominus preter alias penas in diuersis ordinacionibus inde prouisis, predicti abbates, priores et hospitalarii hanc nostram constitucionem infringentes uiolenter et contemnentes, eo facto a celebracione diuinorum sint suspensi, et administracione bonorum monasteriorum, ac dignitate et officiis, quibus presunt, ipso facto imperpetuum priuati existant.</p>
                    <p>Amen.</p>
                    <p>Quam quidem constitucionem nostram prouincialem sic, ut premittitur, statutam, ordinatam, editam atque decretam, tam in nostro registro quam in registro bone memorie Alexandri Neuille, quondam archiepiscopi Eboracensis, in quo registro diuerse alie constituciones prouinciales per ipsum Alexandrum tempore suo ac alios predecessores nostros eorum temporibus edite et ordinate continent registrari decernimus et ordinamus.</p>
                </div>
                <div>
                    <head>Footnotes</head>
                    <p>[1] 1466 copi has an introductori text here.</p>
                    <p>[3] [non] in brackets</p>
                    <p>[4] [in] in brackets</p>
                    <p>[5] [sit presens] in brackets</p>
                    <p>[6] [per longi temporis spatium] in brackets</p>
                    <p>[Â…]</p>
                </div>
            </div>
        </body>
    </text>
</root>
