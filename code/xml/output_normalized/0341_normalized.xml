<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Saint-Ruf</title>
                <recordID>0341</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1326-06-18</origDate>
                <dateNotes/>
                <origPlace>Saint-Ruf</origPlace>
                <diocese>Avignon</diocese>
                <province>Arles, Aix-en-Provence, Embrun</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 341</p>
                <p>Year: 1326</p>
                <p>Month: 6</p>
                <p>Day: 18</p>
                <p>Circa: None</p>
                <p>DatingNotes: None</p>
                <p>Place: Saint-Ruf</p>
                <p>Diocese: Avignon</p>
                <p>Province: Arles, Aix-en-Provence, Embrun</p>
                <p>CountryModern: France</p>
                <p>Latitude: 43.932908</p>
                <p>Longitude: 4.812217</p>
                <p>PlaceNotes: see Boisset, Reception, 43</p>
                <p>Classification: Provincial</p>
                <p>IssuingAuthority: None</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Albanes, Gallia christiana novissima, Arles, cols. 612-633, no. 1520; </p>
                <p>EditionOther: Mansi 25, col 739-774</p>
                <p>SourceNotes: https://books.google.com/books?id=qCrLfNPi-fcC</p>
                <p>TranscriptionNotes: None</p>
                <p>BaseText: ['GoogleBooks', 'WebDownload']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: Joint council for provinces of Arles, Aix-en-Provence, Embrun</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Statuta edita in consilio prouinciali per Arelaten., Aquen., Ebredunen. archiepiscopos celebrato.</p>
                    <p>Sequitur prohemium.</p>
                    <p>In nomine sancte et indiuidue Trinitatis, Patris et Filii et Spiritus sancti, uidelicet anno Domini millesimo CCCo.XXo.UIo, die decima octaua mensis iunii, indiccione nona, pontificatus sanctissimi patris domini nostri domini Iohannis, diuina prouidencia pape XXII. anno Xo.</p>
                    <p>Nouerint uniuersi quod reuerendi in Christo patres Dei gracia domini Gasbertus Arelatensis, Iacobus Aquensis et Bertrandus Ebredunensis archiepiscopi, de infrascriptorum episcoporum suffraganeorum presentium, uicariorum ac procuratorum suffraganeorum, capitulorum et abbatum, suarum diosesum et prouinciarum, absentium, consilio et consensu; uidelicet dictus dominus Gasbertus Arelatensis archiepiscopus, cum uenerabilibus in Christo patribus eadem gracia dominis Raimundo Uasionensi, Dragoneto Tricasterno, Othone Carpentoratensi, Gaufrido Cauallicensi, Ademaro Massiliensi, et Petro Tholonensi episcopis, ipsius suffraganeis; et uenerabilibus et discretis uiris dominis Geraldo de Caupomulo, episcopatus Auinionensis in spiritualibus et temporalibus, ut dicitur, ac religioso Petro Guiraudi, priore Ualriacii, Uasionensis diocesis, domini Hugonis Auraicensis episcopi, absentis, uicariis generalibus, et cum Arelatensis, Auinionensis, Tricastrini, Uasionensis, Carpentoratensis, Cauallicensis, Massiliensis, Tholonensis, Auraicensis capitulorum procuratoribus, sufficienter comparentibus.</p>
                    <p>Et dictus dominus Iacobus Aquensis archiepiscopus, cum Raimundo Sistaricensi, Bartholomeo Foroiuliensi, Guillelmo Uapincensi, Raimundo Aptensi episcopis, ipsius suffraganeis, presentibus; et cum uenerabili uiro dno Raimundo Iohannis, preposito Regensi, pro se [1] et procuratorio nomine uenerabilis patris domini Roncelini, Regensis episcopi, absentis, eciam cum Aquensis, Sistaricensis, Foroiuliensis, Uapincensis, Aptensis, Regensis capitulorum procuratoribus, sufficienter comparentibus.</p>
                    <p>Et dictus dns Bertrandus, Ebredunensis archiepiscopus, cum uenerabili patre fratre Fulcone, Uenciensi episcopo, presente, et cum uenerabilium in Christo dominorum Gaufridi Gracensis, Rostagni Niciensis, G. Dignensis, B. Senecensis, et A. Glandatensis episcoporum, ipsius suffraganeorum, absentium, procuratoribus, sufficienter comparentibus; necnon et cum Ebredunensis, Uenciensis, Niciensis, Dignensis, Senecensis et Glandatensis capitulorum, ac Boscaudonensis et Sancti Poncii de Nicia monasteriorum abbatum procuratoribus, sufficienter comparentibus; in loco seu domo [2] monasterii Sancti Ruffi, prope Auinionem et diosesis Auinionensis, Arelatensis prouincie supradicte, prouinciale consilium celebrantes; porrogata primo iurisdiccione de locis ad locum, per dictos dominos Aquensem et Ebredunensem archiepiscopos [3], et eorum suffraganeos; consenciente dicto dno Arelatensi archiepiscopo, eciam episcopatus Auinionensis in spiritualibus et temporalibus generali uicario, et consencientibus procuratoribus supradictis.</p>
                    <p>Ad honorem Dei, et gloriose Uirginis matris sue, et omnium civium supernorum, ac morum reformacionem, delictorum et excessuum correccionem, ac suarum animarum et subditorum suorum utilitatem, et ad statum ecclesiasticum salubrius obseruandum, statuta infrascripta, hoc sacro approbante consilio, concorditer [4] ediderunt, quorum tenor sequitur hiis uerbis.</p>
                </div>
                <div>
                    <head>Capitulum 1</head>
                    <p>De missa beate Marie semel in ebdomada solemniter celebranda.</p>
                    <p>In primis igitur statuimus, et communiter ordinamus, quod missa de beata Maria, additis collectis Ecclesie tue et Deus a quo bona, in die sabbati, si festum IX. leccionum non impediat, alioquin in alia uacante feria ipsius ebdomade, pro pace et tranquillitate, et bono statu ecclesie obseruando, ne inimicis eius ad cor et ad penitenciam conuertendis, solemniter in singulis ecclesiis celebretur.</p>
                    <p>Et ut ad ueniendum fideles feruentius inducantur, singulis ad missam uenientibus, uere penitentibus et confessis, X. dies de iniunctis sibi penitentiis misericorditer relaxamus.</p>
                </div>
                <div>
                    <head>Capitulum 2</head>
                    <p>De indulgencia associantibus Corpus Christi, cum ad infirmos portatur, concessa.</p>
                    <p>Si propter Christum reuerencia sanctis eius impendi precipitur, dignum est sacrum Corpus eius coli ueneracione precipua, quod utique in illius passionis memoriam consecratur.</p>
                    <p>Statuimus igitur et iubemus quatenus sic singuli rectores, priores et uicarii ecclesiarum prouinciarum nostrarum, ciuitatum et diocesum, parrochianos suos salutaribus monitis inducere studeant, ut sanctissimum Corpus dominicum, dum presbiter ipsum portans in uiaticum ministrandum egroto, reuerenter associent, ac eciam luminarium exhibicione decenter honorent; illis qui associabunt de nocte, uel de die, sine luminaribus, decem, qui uero cum luminaribus uel luminaria eciam mittent per alium, de die XXti, de nocte XXXta dierum indulgenciam, ex concessione nostra, dum tamen uere penitentes ac confessi fuerint, habituris.</p>
                </div>
                <div>
                    <head>Capitulum 3</head>
                    <p>De indulgencia concessa deuote intercedentibus apud Deum, pro domino papa, et eius regimine prosperando.</p>
                    <p>Item, cum secundum sacre Scripture testimonium, multum ualeat deprecacio iusti assidua, eo quod, oculi Domini super iustos, et aures eius ad preces eorum [6], ut Psalmista testatur; pia deliberacione presentis consilii duximus concedendum, quod quicumque Christianus fidelis, uere penitens et confessus, nostrarum prouinciarum, ciuitatum et diocesum, deuotas oraciones infundere, et pia uota emittere curauerit, presertim in missarum solemniis, ante diuine maiestatis conspectum, a quo cuncta bona procedunt, ut per suam ineffabilem [7] misericordiam, sanctissimum patrem et dominum, dominum nostrum papam regere, et in sue pacis gracia conseruare et custodire, fidemque catholicam toto orbe terrarum, multiplicare dignetur; uidelicet, quilibet nostrum episcoporum, per totam suam ciuitatem et diocesim, de iniunctis sibi penitentiis, XL. dies misericorditer relaxamus.</p>
                </div>
                <div>
                    <head>Capitulum 4</head>
                    <p>De indulgencia concessa fidelibus, qui audito nomine Iesu, deuotius se inclinant.</p>
                    <p>Cum felicis recordacionis dns Gregorius papa X, per sacrum constitucionis oraculum, quoslibet Christiani nominis caractere insignitos inuitauerit, ut nomen istud quod est super omne nomen, a quo non est subcelo aliud datum hominibus [8], nomen uidelicet Iesu Christi, exhibicione reuerentie specialis attollerent, et precipue, dum aguntur sacra misteria, illud quandocunque recolitur, ueneracione dignum, deuota capitis inclinacione, monstrarent.</p>
                    <p>Nos, de nostrorum subditorum salute solliciti, uolumus ut singuli rectores ecclesiarum, et uicarii, nostrarum prouinciarum et diocesum, ad hoc ipsum faciendum, plebes sibi subiectas moneant efficaciter et inducant.</p>
                    <p>Et ut illud libentius faciant quo uberioris retribucionis premium exinde senserint prouenturum, nos singulis in illius gloriosi nominis memoria se inclinantibus reuerenter, utique uere penitentibus et confessis, decem dierum concedimus indulgenciam, quoties [10], ut prefertur, id fecerint ualituram.</p>
                </div>
                <div>
                    <head>Capitulum 5</head>
                    <p>De claudendis fontibus baptismatibus, ne quid in eis sordidum immittatur.</p>
                    <p>Sacri fontes, in quibus originale aboletur culpe contagium, per baptismatis aque uisibile sacramentum, coli debent digno ueneracionis honore, ut nec indeuotis contrectacionibus pateant, nec extrinsecus aduenientium inquinamento sordescant.</p>
                    <p>Statuimus igitur ut singuli parrochialium ecclesiarum rectores, nostrarum ciuitatum et diocesum, in quibus sunt fundati fontes huiusmodi, eos infra instans festum Natiuitatis dominice, sic claudi cum clauibus faciant et aptari, quod nullus sordidus ad illos ingressus immineat, poscior quia reuerencia illius quod inibi traditur sacramenti successit; V. solidorum pena quibuslibet feriendis, qui hoc contempserint agere, in opus ecclesie, uel pios usus alios ad nostrum arbitrium, cedendorum.</p>
                </div>
                <div>
                    <head>Capitulum 6</head>
                    <p>De sentencia excommunicacionis ab ordinario lata, exigente excommunicati inobediencia, per prelatos uel alios publicanda.</p>
                    <p>Item statuimus quod, ex quo, per propriam ciuitatem et diocesim, lata per prelatum aliquem excommunicacionis, suspensionis uel interdicti sentencia competenti tempore fuerit diuulgata, et ibidem, exigente rebellium et inobedientium duricia, per X. dies extiterit solemniter aggrauata, ex tunc, requisito tamen proprio metropolitano publice aggrauatam publicante, seu publicari faciente dictam sentenciam, licitum sit eidem prelato, huiusmodi auctoritate consilii, ceteros episcopos et prelatos requirere, ut ipsius sentencias, quarum tenorem et causam declaret in scriptis, in suis districtibus seruent, et faciant obseruari, publicent et faciant diebus ad hoc congruentibus publicari.</p>
                </div>
                <div>
                    <head>Capitulum 7</head>
                    <p>Qualiter contra illos qui excommunicacionis sentenciam contemnentes, exemplo pernicioso peragunt, procedatur.</p>
                    <p>Ceterum, abominabilis, proh dolor! sicut ad nostrum, tam de longinquo quam e uicinio, peruenit auditum, in quibusdam partibus inolere cepit abusio.</p>
                    <p>Nam aliqui filii Belial, qui nec Deum timent, nec homines reuerentur, iniquitatem bibunt ut aquam; qui dum sentencias uilipendunt, dum medicinum, que fuerat ad salutem, reiiciunt, mortis incurrunt periculum, et ad interitum sue peruersitatis exemplo nonnunquam inducunt alios et seducunt.</p>
                    <p>Isti quidem, in Dei obprobrium, in contemptum promulgatoris, et sententie promulgate neglectum, non minus uiliter quam damnabiliter procedere, imo uerius execrabiliter excedere non formidant, utpote dum adulterinum presbiteri uel prelati consurgentes officium, et interdictum sibi usurpantes ministerium, excommunicacionem, imo uerius execracionem, uersa sed peruersa uice, in excomniunicatores, seu denunciatores suos, simulare presumunt, accensos palearum fasciculos, aut candelas de cepo, seu carbones, aut ticiones ardentes, in patellis, conchiis, aut sarthaginibus, uel similibus, uituperabiliter extinguendo.</p>
                    <p>Cum igitur talia, et hiis similia, in Dei uergant obprobrium, et ecclesiastice discipline redundent contemptum; statuimus, et sub pena excommunicacionis districtius inhibemus, ne quis clericus, uel laicus, cuiuscumque ordinis, dignitatis, condicionis, uel status existat, rem tante perniciei de cetero, per se uel alium, aut pro se uel alio, attentare presumat.</p>
                    <p>Qui uero huiusmodi saluberrimi statuti transgressor extiterit, et infra triduum exinde emendum competentem non exhibuerit, ex tunc se senciat excommunicacionis uinculo innodatum.</p>
                    <p>Locus nutem ubi hec, uel similia, domino loci sciente, seu mandante, uel ratum habente, uel postquam requisitus fuerit, uel eius locum tenens, infra decem dies corrigere negligente, presumpta fuerint, ecclesiastico tamdiu sit et remaneat suppositus interdicto, donec ad [11] mandatum ecclesie quam delinquens offendit, et prelato quem irreuerenter despexit, sufficiens et idonea satisfaccio, et realis emenda, prestita fuerint; quam, cum in talibus non sit relaxanda uindicta, offensus prelatus minime remittere ualeat ullo casu.</p>
                    <p>Eisdem penis subiacere uolumus illos et illas, qui uel que talia fieri mandauerunt, uel aliter opem, uel operam, aut consilium prebuerunt; si rem tamen tam detestabilem prodire contingerit detestabiliter et in effectum.</p>
                    <p>Addito quod eorum posteri, usque ad secundam generacionem, in clericorum collegium nullatenus admittantur, nisi prius per metropolitanum cum uno suffraganeo misericorditer cum ipsis fuerit super hoc [12] dispensatum.</p>
                    <p>Si uero clericus beneficiatus, uel in [13] dignitate, uel personatu, uel officio constitutus, taliter excesserit, ultra penam laico inflictam, beneficio, si quod in nostris prouinciis obtinet, sit ipso facto presentis auctoritate consilii, priuatus.</p>
                    <p>Non beneficiatus autem ad obtinendum beneficium sit ex tunc inhabilis et indignus.</p>
                </div>
                <div>
                    <head>Capitulum 8</head>
                    <p>Ne ecclesiastice persone titulum iurisdiccionis quam pacifice possederunt, secularibus ostendere teneantur.</p>
                    <p>Item, quod seculares domini, cuiuscumque condicionis existant, uel baiuli, seu bailiui, seu officiales eorum, qui prelatos seu ecclesiarum rectores aggrauant, cogentes [14] ostendere quare merum uel mixtum imperium, aut iusticias altas, medias, uel minores, tenent, licet tenuerint multis annis, et si coram eis hec non probent, usurpare, accipere, et sibi applicare, sine alia cause cognicione, motu proprio non uerentur; si a talibus excessibus desistere moniti neglexerint, et ad usurpandum, sine aliqua racionabili causa processerint, tam ipsi, quam illi qui eis in hac parte obedient, excommunicacionis incurrant sentenciam ipso facto.</p>
                </div>
                <div>
                    <head>Capitulum 9</head>
                    <p>Ut persona ecclesiastica per nullum iudicem temporalem in [15] criminalibus aut personalibus distringatur.</p>
                    <p>Item, ut nullus dominus temporalis, uel iudex, seu delegatus eiusdem, cuiuscumque condicionis, dignitatis, uel status existat, clericum, uel personam ecclesiasticam, uel religiosam, coram se, super criminalibus, uel personalibus, citet uel citari faciat, seu quoquo modo distringat.</p>
                    <p>Quod si fecerit, et in hoc perstiterit, et infra octo dies non se correxerit, et quod incaute presumpserit, non relaxauerit, ex tunc sentenciam excommunicacionis incurrat.</p>
                </div>
                <div>
                    <head>Capitulum 10</head>
                    <p>Nec clericus contra clericum ad iudicem secularem, uel ad alium laicum, pro facienda iusticia, uel inferenda uiolencia, non recurrat.</p>
                    <p>Item, prohibemus statuendo et statuimus prohibendo, ut nulla persona ecclesiastica, de clerico, uel ecclesiastica persona qualicumque conquerens, super spiritualibus, uel ecclesiasticis, aut criminalibus, uel personalibus quibuscumque, recurrat ad curiam, uel principem, aut dominum alium secularem, uel laicum quantumcumque, super iusticia facienda, uel uiolencia clerico, in persona uel rebus ad eum pertinentibus, inferenda; nec cum ipso, uel ipsis, super eisdem, sine consciencia prelati, uel officialis sui, pactum quoquo modo inire presumat, nec factum obseruet.</p>
                    <p>Alioquin, querelam exponens, uel denunciacionem faciens, et in eis persistens, uel patiens et pactum obseruans, a iure suo, eo ipso, cadat, nulla alia super hoc expectata sentencia.</p>
                    <p>Et donec super eo, ad arbitrium prelati satisfecerit, omni beneficio ecclesiastico, quod obtinet, nouerit se suspensum, et ad obtinendum indignum.</p>
                </div>
                <div>
                    <head>Capitulum 11</head>
                    <p>Prouisio contra illos qui bona ecclesiarum et iura, et ecclesiasticarum personarum, subtrahunt, diminuunt, dissipant et inuadunt.</p>
                    <p>Cum aliqui suis finibus non contenti, passim aliena diripiunt, et ecclesiasticas libertates infringere non uerentur; approbante presenti consilio, statuimus, quod quelibet persona secularis, aut ecclesiastica, nobilis aut alia, cuiuscumque preeminentie, dignitatis, officii, condicionis aut status fuerit, que ecclesias uel capellas, seu earum cimiteria, hospitalia, reclusoria [16], domos, possessiones, loca, uillas, castra, census, tascas [17], trezena, laudimia, uintena, lendas, pedagia, molendina, piscarias, siue reclausas, iurisdiccionem, seu alia quecumque iura, seu eciam eorum homines, seu familias, animalia, aut bona alia quecumque, quelibet, mobilia seu immobilia, quo quidem mobilia ualorem X. solidorum monete currentis excedant, siue domos religiosas, aut hospitalia, uel reclusoria [18], seu leprosias, quomodolibet inuadere, capere, occupare, detinere, pignorare, seu gaiare, per se uel alium, uel inquietare quomodolibet, seu turbare; necnon et qui contra ecclesias, siue capellas, aut clericos, siue personas ecclesiasticas, siue eorum homines, loca, uillas uel castra, seu mansiones; aut contra libertates ecclesiasticas, uel domos religiosas, aut hospitalia, siue reclusoria [19], uel leprosias, quomodolibet ledere, uel facere queuis statuta, uel banna, seu preconizaciones, aut nouitatem quamcumque; siue cuilibet ex predictis, directe uel indirecte, uiolencias aut molestias irrogare, seu eis super bonis quibuslibet, ecclesiasticis seu patrimonialibus, questas, aut tallias, angarias siue perangarias, aut necessitates quaslibet, aliqualiter imponere uel inferre; siue domos ecclesiarum, uel clericorum, siue personarum ecclesiasticarum, occasione quacumque ferrare siue plancare, seu eorum bona quecumque bannire, seu eciam uias aliquas ubilibet adinuenire uel [20] facere, per quas ecclesie, uel earum uille, castra, uel loca, in pedagiis siue leudis, aut in quibuslibet aliis iuribus, possint in aliquibus diminui, uel eciam peiorari; siue itinera, aut uias, uel stratas publicas aut priuatas, infra limites, siue territoria, uel districtus, locorum, uel uillarum, siue castrorum ecclesiastice iurisdiccionis auferre, uel sibi quomodolibet appropriare, attribuere, seu eciam applicare, uel terminos eorum artare presumpserit, seu attentauerit, per suam potenciam aut uiolenciam, siue maliciam, nisi infra sex dies super hiis, a die capcionis, siue inuasionis, attentacionis, turbacionis, seu inquietacionis, siue presumpcionis huiusmodi, per emendam, seu per reuocacionem debitam, seu alias, ut res exegerit, plene satisfecerit, excommunicacionis subiaceat ipso facto.</p>
                    <p>Quam siquidem excommunicacionis sentenciam, cum de premissis, seu eorum aliquibus, cuilibet ordinario, uel eius officiali, summarie constiterit et de plano, ex mero officio, et sine strepitu iudicii et figura, uolumus, et statuendo mandamus, execucioni debite per ipsum quemlibet ordinarium, seu officialem ipsius certificatum, de plano mandari per uniuersas ecclesias nostrarum prouinciarum, ciuitatum, et diocesum, sicut uiderit plenius expedire.</p>
                    <p>Super quo, tam in genere quam eciam contra quascumque personas singulariter nominandas, plenam habeat facultatem, et insuper eciam ad grauandam huiusmodi sentenciam, prout ei uidebitur expedire.</p>
                    <p>Et si dominus, uel rector, ciuitatis, castri, uille uel loci alicuius, aut officialis eius, in predictis uel aliquo predictorum culpabilis fuerit, et per sex dies [21] in excommunicacione perstiterit, ciuitas, castrum, uel locus, uel villa huiusmodi, ecclesiastico subiaceat interdicto.</p>
                    <p>Si uero uniuersitas delinquerit in predictis, illi qui uniuersitatem, uel singulares personas ad id induxerint, commouerint, uel defenderint, et singuli qui in aliquo premissorum culpabiles fuerint, post sex dies, ipso facto excommunicacionem incurrant; uniuersitas uero, nisi infra X. dies emendam fecerit competentem, ecclesiastico subiaceat interdicto.</p>
                    <p>Si uero predicta iniuria per alium quemlibet illata fuerit, et dominus, uel rector, aut officialis, infra cuius iurisdiccionem iniuria predicta fuerit irrogata, requisitus per ordinarium, seu uicarium, uel officialem eiusdem, uel locumtenentem, uel uicegerentem, aut eciam delegatum, infra X. dies, satisfaccionem uel emendam fieri non fecerit competentem, excommunicacionem se nouerit incurrisse; quam, si per X. dies sustinuerit, terra cui prefuerit, ecclesiastico subiaceat interdicto.</p>
                </div>
                <div>
                    <head>Capitulum 12</head>
                    <p>Prouisio contra illos qui bona ecclesiastica inuaserunt, uel quomodolibet occuparunt.</p>
                    <p>Item, statuimus, et eciam ordinamus, quod quecumque persona, cuiuscumque gradus, dignitatis, status uel condicionis existat, que bona quecumque, siue iura, ad ecclesias, uel ecclesiasticas personas, quomodolibet pertinencia, detinet occupata, uel que in preiudicium ecclesiarum, uel ecclesiasticarum personarum, et iurium earumdem, aliquas fecerit indebitas nouitates, plene restituat, et cum effectu reuocet, et satisfaccionem faciat infra mensem, postquam fuerit requisita [22]; quod nisi fecerit, excommunicacionis sententie se nouerit subiacere.</p>
                    <p>Et si uniuersitas, uel dominus, seu rector, aut officialis, in predictis culpabiles fuerint [23], uniuersitas ipsa, et locus huiusmodi, ubi predicta, uel aliquod predictorum, commissa fuerint, si sub eius dominio fuerit, alioquin locus suus, ubi habuerit suum domicilium principale, ecclesiastico subiaceat interdicto.</p>
                    <p>Uniuersitatem autem sufficienter requisitam, quoad presens propositum, reputamus, cum dominus, uel officialis, qui ibi prefuerit, nominatim expressa iniuria, ut eam reuocari faciat, fuerit requisitus; uel cum per III. dies dominicos publice, dum celebrantur diuina misteria, per sacerdotem parochialem, uel eius locumtenentem, de mandato ordinarii, uel officialis eiusdem, significatum fuerit quod de iniuria, nouitate, et damnis nominatim exprimendis satisfaciat competenter.</p>
                </div>
                <div>
                    <head>Capitulum 13</head>
                    <p>Ne quis in loco suo retineat bona ecclesiarum alibi indebite ablata.</p>
                    <p>Item, loca ad que bona ecclesiarum, uel ecclesiasticarum personarum, per uiolenciam manifestam, seu notoriam iniuriam, sine causa [24] probabili, ablata, occupata, seu arrestata, deuenerint, post X. dies ex quo significatum fuerit locorum domino, uel rectori, interdicta permaneant, quamdiu bona huiusmodi ibi fuerint, et competens non exhibeatur emenda.</p>
                </div>
                <div>
                    <head>Capitulum 14</head>
                    <p>Ut secularis potestas clericum per ipsum captum cito restituat, nichil exigens ab eodem.</p>
                    <p>Item, quia priuilegium meretur amittere qui permissa abutitur potestate; attendentes quod nonnulli temporales domini, uicarii, et alii secularium curiarum oliiciales, obtentu, seu occasione aliquarum licenciarum, ex causa eis, ad certum tempus, uel simpliciter, uel ad certas personas, ab archiepiscopis uel episcopis concessarum, hac occasione, prout comperimus, manus temerarias ad capiendos clericos passim et [25] indifferenter, aliasque personas ecclesiasticas, incurialiter, et eo modo quo possunt turpius, ad maiorem confusionem ecclesie atque cleri, extendere non uerentur; quin imo ipsos suis mancipant carceribus, ac ibidem eos nonnunquam radi faciunt totaliter, ut palliare possint excessus suos, et illos confingere clericos non fuisse, uel non esse in possessionem clericatus, seu quasi, in suarum periculum animarum, et eneruacionem ecclesiastice libertatis.</p>
                    <p>Prohibemus ne a quocumque talia, uel similia, de cetero attententur; reuocantes ex nunc licencias sub quacumque forma uerborum, super huiusmodi capcionibus uel detencionibus, generaliter uel specialiter, per litteras, uel oraculo uiue uocis, uel alias quomodolibet faciendis concessas.</p>
                    <p>Alioquin contrarium facientes [26], cuiuscumque status, condicionis uel dignitatis existant, siue sint laici, siue ecclesiastice persone, regulares uel eciam seculares, hanc nostram excommunicacionis sentenciam, quam in hiis scriptis presentibus ferimus, incurrere uolumus ipso facto.</p>
                    <p>Nisi forte in eo dumtaxat casu, cum scilicet eos adhuc flagrante crimine, capi contingerit, antequam ad alios extraneos actus diuertant, recta via eos ad curiam ecclesiasticam duxerint, et ei restituerint sine fraude.</p>
                    <p>Si uero de nocte tales ceperint, debeant ultro in crastinum, sine retencione bonorum suorum, et lesione personarum, sine requisicione alia, reddere eos ecclesie supradicte.</p>
                    <p>Nec eis licent aliquod [27] a captis huiusmodi, dono uel gracia, sub colore aliquo extorquere, uel recipere gratis data.</p>
                    <p>Quod si in castris, uel uillis, capcio huiusmodi contingat, adducant ipsos ad ecclesiasticam curiam; uel transmittantur quam citius, sub fida custodia, in expensis ipsius curie moderatis.</p>
                    <p>Quod si secus egerint, uel in fraudem super hoc attentauerint aliquid, eadem sentencia inuoluantur.</p>
                    <p>Et si clericum de loco ad locum mutauerint, omnia illa loca tamdiu remaneant interdicta, donec clericum captum, cum armis, et aliis omnibus rebus suis, diocesano restituerint, et de iniuria irrogata, ad arbitrium diocesani, satisfecerint, et ipsa sentencia per ipsum fuerit relaxata.</p>
                </div>
                <div>
                    <head>Capitulum 15</head>
                    <p>Porrogacio iurisdiccionum in inuasores, et occupatores bonorum ecclesiarum, et iurium earumdem.</p>
                    <p>Item, cuilibet ordinario infra cuius iurisdiccionem fuerit iniuria, uel uiolencia, ecclesiis siue ecclesiasticis personis, aut rebus, uel earum iuribus irrogata, seu earum possessio, uel quasi, turbata, uel indebite occupata; contra ipsos iniuriantes, uel perturbantes, seu in premissis, uel eorum aliquo, quomodolibet declinantes, ac in prestantes consilium, auxilium, uel fauorem, cuiuscumque status, dignitatis, seu gradus existant, procedendi summarie, simpliciter et de plano, ac sine strepitu iudicii et figura, citandi, informaciones recipiendi, inquisiciones faciendi, diffiniendi, declarandi et [28] omnem iurisdiccionem ecclesiasticam exercendi, infra nostras prouincias, ciuitates et dioceses, plenam et expressam, auctoritate presentis consilii, nos omnes archiepiscopi, et episcopi, et procuratores episcoporum absentium, habentes ad hoc mandata sufficiencia, concedimus potestatem.</p>
                    <p>Nec obiici ualeat contra tales processus, quod extra ius dixerit sic procedens; quia quoad premissa et quodlibet premissorum, iurisdiccionem nostram, et nostrum cuiuslibet, uicissim inter nos porrogamus, uices nostras nobis ad inuicem, ac dictarum prouinciarum, ciuitatum, et diocesum singulis officialibus, et locatenentibus, presentibus et futuris, in solidum committentes; uniuersis nostris subditis iniungentes ut, in premissis, ordinario, et eius officiali, seu locumtenenti, sic procedenti, pareant et intendant; quod nisi fecerint, possit procedens, per censuram ecclesiasticam, animaduertere in eosdem.</p>
                    <p>Et nichilominus, si nos archiepiscopi, uel episcopi, per sic procedentem requisiti, pretermiserimus suas in hac parte requisiciones aliquatenus exaudire, aut id super quo requisiti fuerimus, non curauerimus perducere ad effectum; sic non exaudiens, nec ad effectum perducens, eo ipso facto, per unum mensem, auctoritate presentis consilii, a pontificalibus sit suspensus: presenti statuto post decennium minime ualituro.</p>
                    <p>Ita tamen quod per hoc, si procedenti in aliena ciuitate, uel diocesi, nullum ius aut iurisdiccio in posterum, ex longinquitate temporis, uel alias, post decennium, acquiratur.</p>
                </div>
                <div>
                    <head>Capitulum 16</head>
                    <p>Ut excommunicati ad nullum publicum officium admittantur.</p>
                    <p>Item, statuimus quod excommunicati in iudices, consules uel rectores, bailiuos, potestates, assensores, uel notarios [29], uel ad alia queuis publica officia, nullatenus assumantur, nec eciam admittantur; et si [30] de facto admissi fuerint, sentencia per eos, uel eorum auctoritate, lata, aut quicumque processus per eos, uel eorum [31] auctoritate, in iudicio uel extra, habiti, et iuramenta coram eis facta, nulla et nulli sint ipso iure.</p>
                    <p>Et nichilominus quicumque, cuiuscumque dignitatis, status aut condicionis existant, si tales excommunicatos ad aliquod predictorum officiorum scienter assumpserint [32], uel assumptos per alios approbauerint, uel confirmauerint, excommunicacionis incurrant sentenciam.</p>
                    <p>Et si requisiti per ordinarium, uel alium eius nomine, huiusmodi excommunicatos, infra decem dies a tempore requisicionis, a predictis officiis sic assumptos non amouerint cum effectu, loca illa in quibus ad aliquod officiorum predictorum assumpti fuerint, sint et remaneant tamdiu ecclesiastico subposita interdicto, donec sic excommunicati a susceptis officiis totaliter, et sine fraude, et sine aliqua restitucionis spe, quamdiu in excommunicacione perstiterint, sint amoti.</p>
                    <p>Uniuersitas autem ciuitatis, castri uel uille, que excommunicatos, et in ecclesia publice nunciatos, ad aliquod predictorum officiorum assumpserit, uel elegerit, nisi eis hoc liceret, ecclesiastico eciam sit subposita interdicto.</p>
                </div>
                <div>
                    <head>Capitulum 17</head>
                    <p>Ut nullus, sine superioris licencia, alicui quodlibet ministret toxicum, uel alia uenenosa.</p>
                    <p>Item, statuimus, et sub pena excommunicacionis districtius inhibemus, ne quis ipothecariorum, uel quis alius, cuiuscumque condicionis, uel sexus existat, toxicum uendat, nec donet, nec alio modo ministret alicui, uel alia uenenosa, nisi prius significet curie ordinarii, ut sciri possit suis temporibus, si casus toxicacionis contingeret, quis fuerit emptor ille, uel alius qualiscumque; idque ipothecarius quilibet, ad hoc seruandum, iuramento coram suo superiori corporaliter prestito, pro se et sua familia, specialiter astringatur.</p>
                    <p>Aliter autem dantes et uendentes, et ad [33] homicidium perpetrandum recipientes quomodolibet uel ementes, et ad hoc, consilium uel consensum, tacite uel expresse, prestantes, excommunicacioni subiaceant, ad sedem apostolicam, pro absolucionis beneficio, remittendi; et alias, sicut iustum uidebitur, puniendi.</p>
                </div>
                <div>
                    <head>Capitulum 18</head>
                    <p>De penis toxicum uel herbas mortiferas, in mortem alterius ministrantibus, inferendis.</p>
                    <p>Item, quod quicumque alium toxicare, aut opem ad hoc uel consilium dare, uel in [34] necem alterius toxicum aptare, uel uendere, aut aliter ministrare presumpserit, uel herbas mortiferus, in mortem uel abortiuum cuiuscumque, dederit, eo ipso excommunicacionem incurrat, a qua non nisi per sedem apostolicam absoluatur.</p>
                    <p>Et si clericus beneficiatus sit, illo sit priuatus beneficio, ipso facto, et ab ordine quem susceperat degradetur, tradendus curie seculari.</p>
                    <p>Sed et tali, uel simili suspicione probabili, infamatus, et ex similibus presumpcionibus, et perspicuis indiciis, apud bonos et graues notatus, ad honorem uel dignitatem aliquam nullatenus admittatur.</p>
                    <p>Et nichilominus ad detencionem persone honestam, prout requiret persone status, et sceleris immanitas suadebit, ad eruendam ueritatis certitudinem, sicut superioris discrecioni uisum fuerit, procedatur.</p>
                </div>
                <div>
                    <head>Capitulum 19</head>
                    <p>Qualiter contra [35] exemptos et priuilegiatos in diuersis abutentes suis priuilegiis, procedatur.</p>
                    <p>Item, dolentes referimus, quod nonnulli religiosi, scilicet Hospitalarii, Sistarcienses, et alii tam priuilegiati quam exempti, de priuilegiorum sibi forte, aut ordini suo, indultorum prerogatiua temere confidentes, excommunicacionis, suspensionis, uel interdicti sentencias, ab ordinariis uel officialibus ipsorum, racionabiliter promulgatas, obseruare non curant; quin imo, in contemptum clauium, excommunicatos, suspensos et interdictos huiusmodi ad diuina recipiunt, aut interdum in donatos et confratres, contra mentem consilii Lateranensis, admittunt, receptatorum in hac parte genus pessimum imitantes, sine quibus delinquentes, in hiis et similibus, diu forsitan non laterent.</p>
                    <p>Sed nec hiis contenti, domos conuentuales alterius ordinis quam sui, eisdem ordinibus lege diocesana subiectas, et a sui fundacione, iurisdiccioni prelatorum [36], salua regula, seu ordinis sui disciplina, subpositas, tam prenominati quam ceteri religiosi, eciam non exempti nec priuilegiati, uendicare sibi, et prelatis quasifurtim, succedere postmodum uiolencia, subtrahere moliuntur; sicque de suis indulgentiis, seu priuilegiis, confidentes, alios fidentius in iure suo molestant; ita quod auctoritate, imo temeritate propria, nunc in uestimentis ouium uenientes, nunc seculari fulti potencia, uiolenciam per se uel alium inferentes, possessiones, et quasi, domorum huiusmodi, ac rerum et iurium ad eas spectantium, occupare, cum armis aliquotiens, inuadere non uerentur, et occupata tenere contendunt, in prelatorum preiudicium, plurimorum scandalum, et enormem nichilominus illius ordinis cuius erant et beneficio, et cui ab antiquo subesse consueuerant, lesionem.</p>
                    <p>Cum igitur tales, et tam enormiter excedentes, et notorie delinquentes, receptatoribus non [37] impares ac improbis raptoribus nequiores, prouidemus ut alios iura censeant puniendos; nos, tutius ut possumus, et a iure nobis permittitur, et maxime si de priuilegiis suis non uelint copiam facere requisiti; uolentes ubi sibi indulta priuilegia non defendunt, correccionis et reformacionis officium exercere, ac effrenatam ambientium cupidinem reprimere cupientes; statuimus et concorditer ordinamus, ut tales et similes, in premissis et similiter, tam enormiter delinquentes, et tam notoria excedentes, nisi destiterint; et saniori ducti consilio, congruenter, infra dies VIII. ex quo fuerint requisiti, reuocare, seu emendare distulerint, una cum illis qui ad eos sic ligati reduxerint, et eis qui [38] per translacionem huiusmodi, attentauerint ex inde monasteria, uel domos conuentuales, res et iura huiusmodi, occupare, seu inuadere, cum armis uel sine armis, presumpserint, nec non et omnes qui eis ad hoc opem uel operam prestiterint, aut, ut sic occupata detineant, consilium uel iuuamen prebuerint, excommunicacioni subiaceant ipso facto.</p>
                    <p>Sed eciam cum ipsis prelatis non deferant, sed potius uilipendant [39] eosdem, prelati e contra, quamdiu sic steterint, et ausu [40] temerario eis, uel officialibus eorum, in premissis restiterint, in priuilegiis [41], uel aliis iuribus suis, tueri eos, uel defendere, minime teneantur.</p>
                    <p>Dignum enim est, ut qua mensura mensi fuerint, eadem rementinturet eis [42]; ut ignorantes ignorari, et contemnentes senciant se contemni.</p>
                    <p>Qua enim fronte prelatorum inuocabunt auxilium, qui committere non formidant in ipsos?</p>
                    <p>Statuimus insuper, et precipimus, et communiter ordinamus, ut singulares persone, tam suimet quam ipsius conuentus, mixtam translacionem talem fieri procurantes, ab illius domus seu conuentus consorcio, penitus et in perpetuum excludantur, uitam suam alibi, sub arcta penitencia, sui superioris arbitrio, finiture.</p>
                    <p>Circa translacionem autem singularium personarum, ad maiorem forte regulam se [44] transferre cupientium, nil super hoc intendimus, extra formam a iure traditam, immutare.</p>
                </div>
                <div>
                    <head>Capitulum 20</head>
                    <p>Ut presbiteri testamentis parochianorum intersint, et per ipsos distribuantur restituciones incerte.</p>
                    <p>Item, ne relicte in testamentis, uel aliis ultimis uoluntatibus, emende, ad pias causas elemosine, uel restituciones, certe uel incerte, forsitan occultentur, statuimus, ut presbiteri parrochiales interesse rogentur ordinacioni testantis, si haberi poterit, aut quod notarius infra VIII. dies a die obitus numerandos, prelato, uel officiali, uel presbitero parrochiali, copiam illius articuli, ubi queuis elemosina que piis est usibus deputata, uel emenda, uel restitucio facienda, sub pena excommunicacionis, quam ipso facto, si negaret, incurrat, facere fideliter teneatur.</p>
                    <p>Et ille, uel illi, sic cum heredibus, uel [45] executoribus testatoris, ordinare festinent quod emende non occultentur, et elemosine sic relicte, uel restituciones huiusmodi, non pereant, ad tempus magnum uel modicum, aut forte perpetuo faciende.</p>
                    <p>Adicientes quod incerte restituciones nulli per aliquem executorum testamenti, uel alium, nisi per diocesani licenciam prebeantur; nec aliquis distribuere presumat alibi quam nec prelatus duxerit ordinandum, eciamsi a testatore dictum esset.</p>
                    <p>Ad hoc adicimus quod presbiteri in sinodos uenientes, prelato suo, uel officiali eius, in scriptis, testatorum et executorum nomina, et quantitatem huiusmodi, presentare, in uirtute obedientie, teneantur.</p>
                </div>
                <div>
                    <head>Capitulum 21</head>
                    <p>Quod episcopi in distribucionibus legatorum uocentur, prout ad eos pertinet, et de consuetudine uel de iure.</p>
                    <p>Cum in eo cuius racionabiliter interesse tangitur, eius uocacio debita requiratur, uolumus et inhibemus quod in distribucionibus legatorum, quorum diuisioni, seu execucioni, habent interesse episcopi, de consuetudine uel de iure, uocari debeant episcopi, seu locatenentes ipsorum; quibus equidem non uocatis, nulla presumatur fieri distribucio de legatis; et si facta fuerit, heredi, uel successori, uel illi a quo relictum est, nulla ex tali distribucione, liberacio acquiratur.</p>
                </div>
                <div>
                    <head>Capitulum 22</head>
                    <p>Ut nullus confessor, sine diocesani licencia, quemquam presumat absoluere in casibus infrascriptis.</p>
                    <p>Item, quod nullus, cuiuscumque ordinis, uel religionis, seu condicionis, existat, confitentes, in cuiuscumque ciuitate, uel diocesi, preter specialem uel generalem licenciam ipsius diocesani, de facto quequam absoluere, uel ligare presumat in casibus diocesani, a iure, consuetudine, uel statuto prouinciali, uel sinodali, reseruatis.</p>
                    <p>Casus autem sunt hii:</p>
                    <p>In excommunicato a canone.</p>
                    <p>In incendiario.</p>
                    <p>In blasphemio famoso.</p>
                    <p>In uotis relaxandis uel commutandis.</p>
                    <p>In hiis que consueta sunt in diocesi episcopo reseruari, utpote in oppressione puerorum.</p>
                    <p>In homicidiis.</p>
                    <p>In sacrilegiis, ultra decem solidos.</p>
                    <p>In uiolatoribus ecclesiarum.</p>
                    <p>In uiolatoribus ecclesiastice libertatis et immunitatis.</p>
                    <p>In incestu cum consanguineis et affinibus, in ascendentibus et descendentibus, in infinitum, et in collateralibus, usque ad secundum gradum inclusiue.</p>
                    <p>In carnali cognicione sanctimonialis, aut defloracione uirginis uiolenta.</p>
                    <p>In illis qui in ecclesia luxuriam commiserint per carnalem copulam consummatam.</p>
                    <p>In restitucionibus incertis, ultra XX. solidos, in una persona.</p>
                    <p>In clandestine contrahentibus.</p>
                    <p>In eo qui consuetus est prauitatem usurarium exercere.</p>
                    <p>In falso teste.</p>
                    <p>in falsario litterarum uel instrumentorum, uel subtrahente aliena instrumenta, seu delente.</p>
                    <p>In falsario monete.</p>
                    <p>In impediente legatum sedis apostolice.</p>
                    <p>In proditore domini, uel patrie.</p>
                    <p>In heresis sectatore.</p>
                    <p>In supponente partum, uel necante, uel abortiuum, sibi uel alii, procurante.</p>
                    <p>In muliere quo ab alio quam a marito suo concepit infantem, quem maritus suus extimat esse suum, propter quem legitimi defraudantur hereditate paterna.</p>
                    <p>In intoxicatore, uel aliud mortiferum procurante, uel ministrante, uel opem aut consilium adhibente.</p>
                    <p>In coehunte cum Iudea, uel Sarracena, uel bruto, uel e contra.</p>
                    <p>In sortilegiis ad quos communiter recurritur pro sortilegiis faciendis.</p>
                    <p>In hiis qui Corpore Christi, uel Oleo sancto, uel Chrismate abutuntur.</p>
                    <p>In depopulatoribus agrorum, uinearum, uel arborum.</p>
                    <p>In excommunicatis qui scienter se ingerunt diuinis, et commoniti nolunt ecclesiam exire, diuinum officium perturbantes.</p>
                    <p>In hiis qui scienter excommunicatorum corpora recipiunt ad ecclesiasticam sepulturam, uel ea sepeliunt contra parrochialis presbiteri uoluntatem.</p>
                    <p>In illis qui scienter celebrant in ecclesia interdicta, quibus a iure non est uel priuilegio concessum; cum ex hoc reconcilianda sit ecclesia [46] supradicta.</p>
                </div>
                <div>
                    <head>Capitulum 23</head>
                    <p>Ut nullus, occasione cessionis sibi facte, coram extraordinario iudice quemquam audeat conuenire.</p>
                    <p>Item, quod nulla persona, clericus uel ecclesiastica, ex causa, uel occasione, uel racione donacionis, uel cessionis sibi facte, uel de cetero faciende, quemquam coram extraordinario iudice audeat conuenire.</p>
                    <p>Si secus fecerit, excommunicacionis sentenciam [47] incurrat, ipso facto.</p>
                </div>
                <div>
                    <head>Capitulum 24</head>
                    <p>Ut nullus bona ecclesiarum uacantium occupet, nisi sibi, per priuilegium uel consuetudinem, hoc liceret.</p>
                    <p>Item, quod nullus [48] omnino prelatus, abbas, prior, uel patronus, clericus uel laicus, cuiuscumque condicionis, status uel dignitatis, ordinis uel religionis, existat, bona ecclesiarum uacantium, metropolitane uel suffraganee, et prioratus uel abbatie, uel alterius ordinis cuiuscumque monasterii, uel ecclesie, per promocionem, aut mortem, uel resignacionem, aut mutacionem, uel absolucionem, aut alio quocumque modo uacantis, capere, per se uel per alium, aut occupare, uel usurpare presumpserit, nisi sibi per priuilegium, uel consuetudinem, hoc liceret.</p>
                    <p>Quod si fecerit, tam ipse quam gratis obedientes ei aliqualiter in hac parte [49], excommunicacionis incurrat sentenciam, ipso facto.</p>
                </div>
                <div>
                    <head>Capitulum 25</head>
                    <p>Ut nulla persona ecclesiastica cum potestatibus secularibus, posse habentibus, det consilium uel iuuamen, contra ecclesiasticas libertates.</p>
                    <p>Item, quod quelibet persone ecclesiastice, secularium forte principium curias et consilia frequentantes, maiores, uel minores, uel medie, cuiuscumque dignitatis, ordinis, condicionis, uel status, existant, si scienter, contra Deum et iustitium, et ecclesiasticam libertatem, in preiudicium alicuius ecclesie uel prelati, seu rectoris ecclesiastici, consilium, uel fauorem, aut iuuamen aliquod ecclesiastice libertati contra ius dederint, uel procurauerint, excommunicacionis incurrant sentenciam, ipso facto; a qua, non nisi emendato damno, seu alio dispendio, citra sedem apostolicam absoluantur.</p>
                </div>
                <div>
                    <head>Capitulum 26</head>
                    <p>Ut nullus in sacris constitutus, uel curam animarum ha, in iudiciis secularium curiarum, gerat officiam publicum, uel priuatum.</p>
                    <p>Item, quod nullus clericus, habens curam animarum, uel in sacris ordinibus constitutus, possit esse de cetero in iudicio, siue causis, in curia secularium, procurator, sindicus, uel actor, uel iudex eciam, aut bailiuus, in exercenda iurisdiccione domini temporalis, pro aliquo laico.</p>
                    <p>Quod si monitus, infra mensem non destiterit, ex tunc talis, si beneficiatus fuerit, beneficiis suis huiusmodi, auctoritate presentis consilii, suspendatur; non beneficiatus uero a liminibus ecclesie arceatur.</p>
                </div>
                <div>
                    <head>Capitulum 27</head>
                    <p>De [50] modo probandi eleccionem sepulture illorum qui apud religiosos elegisse dicuntur.</p>
                    <p>Item, statuimus ne quis illorum funera defunctorum, quos fratres Predicatorum et Minorum apud se sepulturam elegisse probauerint, deferri ad domos et ad ecclesias eorum impediat; saluo tamen iure portandi funus ad matricem ecclesiam ex consuetudine laudabili hactenus obseruata.</p>
                    <p>Nec circa predicta, iniuriam fratribus aut funeri [51], omittendo solitam pulsacionem campanarum, uel aliter, inferre presumat.</p>
                    <p>Super hac autem probacione, uolumus summarie et de plano, sine sumptibus et scriptura quacumque, per exhibicionem ordinacionis testantis, aut produccione testium coram parrochiali ecclesie rectoris, si tamen potuerit et uoluerit interesse.</p>
                    <p>Quo absente utique, uel nolente, coram officiali, uel locumtenente ipsius, si funus in ciuitate fuerit, hoc probari sufficiat, uel coram personis publicis et honestis, si hoc extra fortasse contingat.</p>
                    <p>Aliter equidem, ubi erunt funera, ea de domo extrahi prohibemus; incursuris excommunicacionis sentenciam, ipso facto, quibuscumque contra tenorem huiusmodi constitucionis extrahendi de domo funera, aut facientibus, procurantibus, seu permittentibus extrahi, et presumentibus in hoc consilium, fauorem, aut auxilium impartiri.</p>
                    <p>Que autem circa fratres predictos, quoad probacionem, et extraccionis funeris inhibicionem, statuimus, ad alios religiosos apud quos sepultura electa fuerit, extendi iubemus.</p>
                </div>
                <div>
                    <head>Capitulum 28</head>
                    <p>Ut sine noui census imposicione, uel ueleris augmentacione, beneficia conferantur.</p>
                    <p>Item, quod prioratus, siue beneficii alterius ecclesiastici, facta [52] cum noui census imposicione, uel pensionis antique augmentacione, collacio non ualeat ipso iure; et per proximum superiorem, illa uice persone idonee [53], sine dicti oneris [54] vicio conferatur, ac si ad eum propter negligenciam fuisset [55] alias collacio dicti beneficii deuoluta.</p>
                </div>
                <div>
                    <head>Capitulum 29</head>
                    <p>Ut monachi in ecclesiis suis [56], infra certum tempus, perpetuos uicarios ordinariis representent.</p>
                    <p>Item, statuimus quod in singulis ecclesiis per monachos solitis gubernari, infra sex menses, priores earum suis diocesanis, ad curam animarum, perpetuos presbiteros presentent.</p>
                    <p>Quod nisi fecerint, ex tunc, hac uice, episcopi instituant perpetuos presbiteros in cura predicta, et ipsos priores compellant ad prouidendum eisdem presbiteris, prout idem instituens duxerit ordinandum.</p>
                </div>
                <div>
                    <head>Capitulum 30</head>
                    <p>Ut nullus beneficium conferat in quo [57] tantum obtinet patronatus [58].</p>
                    <p>Item, statuimus quod nullus in aliquo beneficio ecclesiastico solum ius obtinens patronatus, cum ipsum [59] uacare contigerit, ad ipsum conferendum [60] procedat.</p>
                    <p>Quod si secus egerit, in illa uacacione, ius presentandi ipso facto amittat; et superior ad quem institucio [61] pertinet, plenam eius disposicionem habeat, illa uice.</p>
                </div>
                <div>
                    <head>Capitulum 31</head>
                    <p>Ut presentatus patrono non iuret, sine diocesani licencia, nec ab [62] alio se institui paciatur, nec beneficium obtentum dimittat.</p>
                    <p>Item, sub pena excommunicacionis precipimus, ne quis a patrono, clerico uel laico presentatus, aut eciam presentandus, prestet aliquod iuramentum in manibus patroni, uel alterius cuiuscumque, sine speciali ipsius ordinarii licencia et consensu.</p>
                    <p>Quodque presentatus, uel presentandus huiusmodi, ab alio quam ordinario, cui de iure competit, in ecclesia parrochiali se institui nullatenus paciatur; nec, ex quo per ordinarium institutus fuerit, uel admissus, beneficium dimittat huiusmodi, non petita ipsius ordinarii licencia, uel consensu, uel nisi alia sufficiens causa subsit, legitima, probabilis, et honesta.</p>
                </div>
                <div>
                    <head>Capitulum 32</head>
                    <p>Ut ecclesie et ecclesiastice persone a talliis et exaccionibus secularium per ordinarium defendantur.</p>
                    <p>Item, quod clerici, et hospitalia, et ecclesie, a talliis et exaccionibus quas domini temporales faciunt, eciam racione possessionum temporalium, necnon et in patrimonialibus, secundum leges et canones, defendantur per ordinarios, nimis super hoc hactenus [63] negligentes; ne paulatim totum usurpent temporales domini, in preiudicium et eneruacionem ecclesiastice libertatis.</p>
                </div>
                <div>
                    <head>Capitulum 33</head>
                    <p>Ne queste uel alie [64] exacciones per seculares hospitalibus imponantur.</p>
                    <p>Item, quod domini seculares, cuiuscumque gradus, dignitatis, seu condicionis existant, hospitalia usibus pauperum deputata, occasione caualcatarum, talliarum, seu questarum, uel aliarum illicitarum exaccionum, quocumque nomine appellentur, nec onerare nec molestare presumant.</p>
                    <p>Alioquin, si requisiti, desistere, et emendam prestare noluerint, uel si de cetero contra fecerint, ipso facto, excommunicacionis sentenciam incurrant.</p>
                </div>
                <div>
                    <head>Capitulum 34</head>
                    <p>Ne laici, pretextu alicuius statuti, prohibeant clericos extrahere blada de terris ipsorum.</p>
                    <p>Item, cum statuta secularium ecclesias, seu ecclesiasticas personas, non astringant; statuimus, ut seculares, cuiuscumque dignitatis, condicionis, aut status existunt, uel fuerint, qui pretextu statuti ne bladum extrahatur de terra, uel de castro, uel villa, uel quod certo precio uendatur, inuitos clericos, aut ecclesiasticas personas, astringere [65], maxime cum ipsi non habeant aliunde unde uiuant, aut super angariis, uel perangariis, aut aliis quibuscumque, cum nec in eis, nec in eorum bonis, aliquam habeant potestatem, coharctare presumpserint, excommunicacioni subiaceant ipso facto.</p>
                    <p>Et locus ubi hoc per domiminum loci, uel uniuersitatem eius, aut eorum conniuencia, aut permissu, attentatum fuerit, ecclesiastico subiaceat interdicto; nisi, moniti, infra mensem emendauerint, et de perpetratis satisfaccionem exhibere studeant competentem.</p>
                </div>
                <div>
                    <head>Capitulum 35</head>
                    <p>Ut domini temporales non impediant, uel prohibeant, quominus ecclesiarum rectoribus decime persoluantur.</p>
                    <p>Item, quod domini temporales, bailiui, seu officiales ipsorum, clericos, et ecclesiarum rectores non impediant quominus decirne ipsis [66], prout ad eos pertinent, per parochianos suos reddantur fideliter et soluantur; nec eisdem [67] parrochianis inhibeant quod non soluant.</p>
                    <p>Alioquin, si contra fecerint, excommunicacionis sentenciam ipso facto incurrant.</p>
                </div>
                <div>
                    <head>Capitulum 36</head>
                    <p>Ne statuta et ordinaciones super decimis, funeralibus, oblacionibus, et aliis, contra laudabiles consuetudines, et [68] Ecclesie libertates fringantur.</p>
                    <p>Item, quod laici, cuiuscumque gradus, dignitatis, uel condicionis existant, uel uniuersitas, statuentes et ordinantes in se, uel inter se preconizari facientes, uel subditis suis mandantes, quod non prestent decimas ecclesiis, uel non offerant, uel in ultimis uoluntatibus quidquam relinquant eis, uel rectoribus earumdem; uel quod laudabiles consuetudines ecclesie, in funeralibus, uel aliis, infringant, uel alias non seruent, uel aliud equipollens, directe uel indirecte, tacite uel expresse, uel alio quomodolibet iniungentes; ipso facto, excommunicacionem incurrant; a qua, antequam emenda competens prestita [69] fuerit, minime absoluantur.</p>
                    <p>Uniuersitas autem ecelesiastico subiaceat interdicto.</p>
                </div>
                <div>
                    <head>Capitulum 37</head>
                    <p>De societatibus colligacionum, et coniuracionibus quas confratrias appellant, radicitus extirpandis.</p>
                    <p>Item, quia in [70] quibusdam nostrarum prouinciarum partibus, nobiles plerumque, et interdum alii, colligaciones, societates et coniuraciones faciunt, tam canonibus quam humanis legibus interdictas, semel in anno, sub confratrie nomine, et se in loco aliquo congregantes, conuenticulas et colligaciones faciunt, et pacta iuramento uallata ineunt quod se aduersus quoscumque, preterquam dominos, ad inuicem adiuuent, et in omni casu unus alteri det auxilium et fauorem; et interdum se [71] omnes ueste consimili, cum aliquibus signis exquisitis, uel [72] caracteribus induentes, unum maiorem inter se eligunt, cui iurant inter se obedire; quibus iusticia offenditur, et mortes et damnaciones secuntur, pax et securitas exulant, innocentes et inopes opprimuntur, ot ecclesie et ecclesiastice persone, quibus tales oppido sunt infesti, in personis, rebus, iuribus, et iurisdiccionibus, inimicitie diuerse, et damna plurima oriuntur.</p>
                    <p>Nos uolentes istis ausibus pestiferis prouidere, et a peccato subditos nostros, prout pastorali incumbit officio, prohibere, auctoritate presentis consilii, omnes conuenticulas, colligaciones, et societates, et coniuraciones, quas fraternitates et confratrias appellant, ab olim factas per clericos, uel laicos, cuiuscumque gradus, status uel dignitatis, aut condicionis existant; necnon pacta, conuenciones, ordinaciones, inter eos habitas, et habita, irritamus, dissoluimus et cassamus, et cassas et irritas, cassa et irrita, nunciamus.</p>
                    <p>Decernentes omnia iuramenta super obseruandis predictis prestata, aut illicita et temeraria, et nullum teneri uolumus ad obseruantium eorumdem; a quibus iuramentis eos absoluimus ad cautelam, ut tamen, proincauto sacramento, a suis confessoribus penitenciam recipiant salutarem.</p>
                    <p>Auctoritate predicta prohibentes eisdem, sub excommunicacionis pena, quam uenientes in contrarium, postquam presens [73] statutum in ecclesiis quarum parrochiani existunt, per duos dies dominicos publicatum fuerit, incurrere uolumus ipso facto, quod occasione dictarum colligacionum, societatum, conuencionum, et iuramentorum, ab inde in antea simul non conueniant, huiusmodi confratrias non faciant, alter alteri non obediat, nec prestet adiutorium, nec fauorem; nec uestes, nec signa rei tam denunciante deferant; nec se fratres, priores, uel abbates predicte societatis appellent.</p>
                    <p>Quin imo, infra decem dies a tempore publicacionis, unusquisque alius, quantum est in eo, a [74] predictis iuramentis absoluat, et se nolle esse de predicta societate ulterius, publice protestetur.</p>
                    <p>Prohibemus eciam quod amodo, tales coniuraciones, conspiraciones, conuenticule, eciam sub nomine confratrie non fiant; alioquin, et de facto attentatas cassamus et irritamus, et facientes, et attentantes, excommunicacioni, a qua non nisi per consilium prouinciale, preterquam in articulo mortis, nullatenus absoluantur, uolumus subiacere.</p>
                    <p>Per hoc autem confratrias in honorem Dei, et beate Marie, et aliorum sanctorum, et pro subsidiis pauperum introductas, in quibus coniuraciones et iuramenta non interuenerint huiusmodi, non intendimus reprobare.</p>
                </div>
                <div>
                    <head>Capitulum 38</head>
                    <p>Ut clerici ecclesias, sine diocesani licencia, non muniant, nec ibi armatos tenere presumant.</p>
                    <p>Item, prohibemus, sub pena excommunicacionis, quam ipso facto contra facientes ferimus, ne regulares, aut eciam clerici seculares, ad muniendas ecclesias, uel ipsarum iura indebite occupanda, preter diocesani cui subsunt dicte ecclesie, uel eius locumtenentis, licenciam, uel mandatum, arma portare, uel armatos adducere, uel tenere, uel receptare, de propria diocesi, uel aliena, presumant.</p>
                </div>
                <div>
                    <head>Capitulum 39</head>
                    <p>De clericis arma portantibus, qualiter puniantur.</p>
                    <p>Item, statuimus, ut nullus clericus arma deferre presumat, absque illius cui competit licencia speciali.</p>
                    <p>Qui uero contra fecerit, preter id quod armorum amissione mulctetur, si de nocte portauerit, X. librarum, si de die, centum solidorum pena, monete currentis, irremissibiliter feriatur.</p>
                </div>
                <div>
                    <head>Capitulum 40</head>
                    <p>Ut prelati remissiones delinquentium ad inuicem factant, requisiti.</p>
                    <p>Item, statuimus, quod singuli episcopi, et eorum officiales, uicarii, loca tenentes, et uicegerentes, debite faciant remissiones, cum fuerint requisiti; et si hii qui deliquisse dicuntur, de duodecim non fuerint a quo remissio fieri postulatur, sufficiant sole littere requirentis; si uero de diocesi fuerint, semiplena [75] probacio sufficiat in hac parte.</p>
                </div>
                <div>
                    <head>Capitulum 41</head>
                    <p>De excommunicatis compellendis redire ad gremium ecclesie per iudicem secularem, et apposicione pene.</p>
                    <p>Item, cum nonnulli clauos sancto matris ecclesie contemnentes, excommunicacionis sentencias, non sine animarum suarum periculo, frequenter diu sustineant animo indurato; statuimus, ut quicumque huiusmodi sentencias per nos, uel [76] nostras curias, promulgatas, per duos menses, postquam nouerint in se prolatas, eas duxerint pertinaci spiritu sustinendas, non curantes modo debito absolucionis beneficium postulare ab eisdem, uel ab eo per quem fuerint excommunicacionis uinculo innodati; requiratur per eamdem curiam dominus temporalis, aut ipsius baiulus, uel iudex loci ubi talis excommunicatus noscitur commorari, et moneatur attente, ut infra competens terminum, ab ipsa curia prefigendum, suum subditum, sic excommunicatum, compellat omnino satisfacere super eo, pro quo in eum excommunicacionis sentencia fuerit promulgata, et absolucionis beneficium postulare.</p>
                    <p>Si uero dominus, baiulus, siue iudex, hoc non curauerit efficaciter adimplere, in ipsum per eamdem curiam excommunicacionis sentencia proferatur.</p>
                    <p>Et deinde, si adhuc dictum subditum cogere contempserit, locus ille, donec ipsum compulerit, interdicto ecclesiastico supponatur.</p>
                    <p>Ceterum ut iidem excommunicati, qui diuino alias non inclinantur amore, ut ad gremium Ecclesie reuertantur, temporalis metu pene ad id propensius inclinentur.</p>
                    <p>Statuimus, ut laici V. solidos, clerici uero X, et presbiteri XV. sol. Uiennensium, pro quolibet mense quo in excommunicacione predicta permanserint, antequam beneficium absolucionis impendatur eisdem, soluere teneantur; nisi propter paupertatem, uel aliam causam racionabilem, memorata curia misericorditer agere uoluerit [77] cum eisdem; predictis penis in usus pios ad diocesani arbitrium impendendis.</p>
                </div>
                <div>
                    <head>Capitulum 42</head>
                    <p>Ne prohibeantur prelati iurisdiccionem suam libere exercere.</p>
                    <p>Item, cum in iure cautum existat archiepiscopos et episcopos in totis suis diocesibus iurisdiccionem ordinariam obtinere, et [78] in quolibet loco suarum diocesum, non exempto, per se uel per alium, pro tribunali sedere, causas audire ad forum spectantes ecclesiasticum, et personas ecclesiasticas, cum excessus exegerit, capere, et carceribus mancipare, aliaque, omnia et singula, ad sua spectancia officia, libere exercere; et nonnulli domini temporales, iudices, et rectores, ac officiales eorum, Deum, et libertatem ecclesiasticam, sacrorumque statuta canonum, in suarum animarum grande periculum, non uerentes, personas ecclesiasticas, quas in diuersis locis nostrarum ciuitatum, et diocesum, ac prouinciarum, suis excessibus et delictis exigentibus, capi et carceri mancipari contingit, interdum de carceribus extrahunt uiolenter, impediendo quominus de [79] eorum delictis et excessibus, per iudices ecclesiasticos, ad quos pertinent, exhiberi libere ualeat [80] iustitie complementum.</p>
                    <p>Nos talium obuiari damnandis ausibus, iusque seruari super hiis, in eisdem ciuitatibus, diocesibus et [81] prouinciis, cupientes, hoc presente [82] approbante consilio, statuimus, quod omnes et singuli temporales domini [83], iudices et rectores, uel officiales eorum, qui talia de cetero in eisdem ciuitatibus, diocesibus, aut prouinciis, presumpserint attentare, ipso facto, sentenciam excommunicacionis incurrant; eorumque terre, et loca, infra X. dies [84] postquam fuerint super hoc requisiti, ex tunc ecclesiastico subiaceant interdicto, donec spoliatis carceribus plenario et libere restitutis, ei cuius iurisdiccionem sic leserant, emendam prestiterint condecentem.</p>
                </div>
                <div>
                    <head>Capitulum 43</head>
                    <p>Ne prohibeantur clerici, directe uel indirecte, coram suo iudice litigare.</p>
                    <p>Item, cum nonnulli dominium obtinentes temporale, secularis iustitie potestatis gerentes officium, iurisdiccionem sacrosancte matris Ecclesie subuertere, uel minuere, exquisitis astutiis inclinantur; nos eorum [85] malicias ulcione canonica reprimere cupientes, approbante presenti consilio, statuimus, inhibentes, nequis in foro ecclesiastico litigantes, seu litigare uolentes, super [86] causis mere ecclesiasticis, siue que ad forum Ecclesie, de antiqua et approbata consuetudine, hactenus pacifice obseruata, pertinere noscuntur, ad desistendum compellat, per ipsorum, uel parentum, uel consanguineorum, seu rerum eorum, aut personarum huiusmodi, capcionem, modisue aliis quibuscumque.</p>
                    <p>Si uero contra presumpserit, excommunicacionis sententie, presentis auctoritate consilii, se nouerit subiacere.</p>
                </div>
                <div>
                    <head>Capitulum 44</head>
                    <p>Ut in domibus prelatorum [87], uel ipsorum, aut officialium suorum presencia, iniuria nulli fiat.</p>
                    <p>Item, cum illos, quos Dei timor a malo non reuocat, saltem coercere debeat seueritas discipline, presenti consilio duximus statuendum, quod si persona, cuiuscumque condicionis, status, seu ordinis existat, infra domos archiepiscopales, uel episcopales, nostrarum ciuitatum, diocesum, ac prouinciarum, uel alibi, ubicumque nos, uel suffraganei, seu nostri uel eorum officiales, causas audient, aliquem grauiter uituperauerit, seu iniuriam irrogauerit, incurrat excommunicacionis sentenciam, ipso facto, et alias puniatur.</p>
                </div>
                <div>
                    <head>Capitulum 45</head>
                    <p>De bannis soluendis a clericis, et per quos, et qualiter exigantur.</p>
                    <p>Item, statuimus, sub pena excommunicacionis, quod nullus dominus temporalis audeat compellere ecclesias, uel ecclesiasticas personas, uel eorum familias, seruientes, seu nuncios, soluere bannum, seu banna, pro animalibus suis quibuscumque, uel personis predictis.</p>
                    <p>Et ne persone ecciesiastice, uel eorum familie, materiam propter hoc habeant delinquendi, statuimus, ut banna que a [88] laicis committuntur, pro fructibus alienis subreptis, uel eorum animalibus in uincis, pratis, aut possessionibus, uel defensis, inuentis, eadem ab ipsis clericis, et personis ecclesiasticis, ipsorumque familiis, et eorumdem animalibus, applicanda curie singulorum diocesanorum, de cetero committantur.</p>
                    <p>Uolentes et precipientes, ut a presbiteris singularum ecclesiarum nostrarum diocesum, curam habentibus animarum, banna ipsa, quociens in locis ipsarum ea committi contingerit, auctoritate cuiuslibet diocesani, exigantur fideliter, et leuentur, eidem curie postmodum per eos, in singulis sinodis et integre, assignanda.</p>
                    <p>Si qui uero banna sic commissa soluere recusauerint, per ipsos presbiteros requisiti, ex tunc ad duplicanda banna eadem teneantur, et ad ea sic duplicanda soluenda, per eamdem curiam compellantur.</p>
                    <p>Presbiteri uero predicti dicte curie banna huiusmodi recusantes soluere, manifestare procurent; alioquin si super hoc reperti fuerint negligentes, iuxta ipsius curie arbitrium, exinde puniantur.</p>
                    <p>In ciuitatibus uero, uel castris, alicui nostrum, seu nostrorum diocesanorum, temporali iurisdiccioni subiectis, per mandatarios nostros, seu ipsorum diocesanorum, banna predicta exigi uolumus et leuari, et cuilibet nostrum, et diocesanorum nostrorum, prout uel quemlibet nostrum pertinuerint, restitui per eosdem.</p>
                    <p>Ceterum super denunciacione predictorum bannorum, cum ab aliquo, seu aliquibus, committentur, custodibus, siue gardis iuratis, fidem decernimus adhibendam.</p>
                    <p>Porro per solucionem dictorum bannorum, ab emendandis talis, siue damnis, prout iustum fuerit, nullum uolumus excusari.</p>
                </div>
                <div>
                    <head>Capitulum 46</head>
                    <p>Qualiter prelati possint benedicere in diocesi aliena.</p>
                    <p>Item, statuimus, quod quilibet nostrorum episcoporum predictorum, et singuli episcopi prouinciarum nostrarum, dum equitabant per dictas prouincias, possint eciam benedicere, in diocesi alia dictarum prouinciarum, populum, ut ex hoc populi deuocio augeatur; et eciam in diocesibus Arelatensi, Aquensi et Ebredunensi, ciuitatibus dumtaxat exceptis; exceptis [89] semper aliis locis in quibus alter ex nostris dictis archiepiscopis, uel diocesanis, presens esset.</p>
                    <p>Item sentenciam excommunicacionis, uel interdicti, latam ab uno, alii denunciari faciant et obseruari, cum a proferente fuerint super hoc requisiti.</p>
                    <p>Attendentes quod predicte sententie excommunicacionis et interdicti, nonnisi ex iustis causis, cum maturitate et solemnitate debita, proferantur.</p>
                </div>
                <div>
                    <head>Capitulum 47</head>
                    <p>De contrahentibus matrimonia clandestina in diocesi aliena.</p>
                    <p>Item, statuimus, quod quecumque persona [90], pro matrimonio clandestine celebrando, diocesim suam exiuerit, et ibi matrimonium ipsum contraxerit, sine licencia proprii sacerdotis, ipso facto excommunicacionis sentenciam incurrat, et ut [91] excommunicatus uitetur, et publicetur, donec ad arbitrium diocesani, ecclesie parrochiali satisfecerit, in cuius iniuriam hoc presumpsit, et absolucionis beneficium meruerit obtinere.</p>
                </div>
                <div>
                    <head>Capitulum 48</head>
                    <p>De abusoribus litterarum domini pape, et legatorum eiusdem, et qualiter puniantur.</p>
                    <p>Item, quia sunt nonnulli, clerici et [92] laici, qui litteris domini pape, et legatorum eius, nequiter abutuntur; igitur auctoritate presentis consilii, excommunicamus omnes illos qui litteras obtentas [93] aliis eiusdem nominis tradunt, ad abutendum, et eos qui eas recipiunt tali modo.</p>
                    <p>Item, qui ad loca equiuoca aliquem citari faciunt, ut fraudulenter et maliciose uexent, et [94] decipiant sic citatum, laboribus et expensis.</p>
                    <p>Item, omnes illos, qui per litteras domini pape, et legatorum eius, personas non comprehensas in rescriptis, per excogitatam maliciam, litem ubi non est simulantes, citari faciunt aut procurant, ad ferendum testimonium ueritati.</p>
                    <p>Item, et omnes illos, qui litteras apostolicas, uel legatorum eiusdem sedis, ad futuras trahunt controuersias, que nondum fuerant, tempore impetracionis, exorte.</p>
                    <p>Item, et omnes illos qui per litteram, ea que de bonis pro suo prioratu, uel sua ecclesia, impetratam, ad instanciam aliquorum, aliquos citari faciunt, cum quibus, racione prioratus; seu ecclesie, quorum nomine est [95] littera impetrata, non habent aliquid questionis.</p>
                    <p>Item, de littera post iter arreptum, et ea predicto modo abutentibus, idem per omnia statuentes; necnon et de omnibus illis qui quascumque litteras apostolicas, aliquos citari faciunt, contra quos non habent aliquid questionis; uel contra constituciones felicis [96] recordacionis domini Bonifacii pape VIII, aduersarios ad [97] remota loca notorie faciunt euocari.</p>
                </div>
                <div>
                    <head>Capitulum 49</head>
                    <p>De his qui litteras pretextu dotis ecclesie impetrant, uel crucesignatos se falso asserunt, et alios fatigant. [98]</p>
                    <p>Item, si quis uero super rebus ad dotem spectantibus litteram apostolicam impetrauerit, et illius auctoritate aliquem, uel aliquos, cum quibus, racione dotis, non habet aliquid questionis, fecerit fatigari, auctoritate presentis consilii, eadem excommunicacionis [99] sentencia, que superius nominatur, nouerit se ligatum.</p>
                    <p>Item, de illis qui falso se crucesignatos asserunt, qui non sunt, et sic tanquam crucesignati, litteras apostolicas impetrant, per quas aliquos fatigant laboribus et expensis; item, de illis [100] qui priuilegium crucesignatorum impetrant, sub illa forma, postquam iter arripuerint transmarinum, et ante iter arreptum, per illud priuilegium, aliquos faciunt fatigari; talium abusorum absolucione, postquam parti lese plene satisfecerint, suo ordinario reseruata, aliis penis a iure statutis eis nichilominus, per suos ordinarios, uel illius quem indebite uexauerint, si reperti fuerint, infligendis.</p>
                    <p>Hec autem contra abusores litterarum domini pape, et legatorum ipsius, auctoritate presentis consilii, duximus statuenda, eiusdem sedis apostolice, et legatorum eius, auctoritate [101] in omnibus semper salua.</p>
                </div>
                <div>
                    <head>Capitulum 50</head>
                    <p>Ut beneficiati, sine diocesani licencia, non componant.</p>
                    <p>Item, sub interminacione anathematis prohibemus, ne aliquis prodictarum prouinciarum Arelatensis, Aquonsis et Ebredunensis, super decimis, et aliis iuribus debitis ecclesiis parrochialibus, cum aliquibus religiosis componere audeat, sine auctoritate diocesani, uel ius uni ecclesie debitum alteri audeat [102] assignare.</p>
                </div>
                <div>
                    <head>Capitulum 51</head>
                    <p>Ne beneficiati res ecclesiasticas, absque diocesani licencia, preterquam in certis casibus, alienent.</p>
                    <p>Item, statuimus, prohibentes ne aliquis, cuiuscumque status, uel dignitatis existat, possessiones ecclesiasticas, uel quecumque alia iura immobilia, alienet, quocumque titulo, in quascumque personas, cuiuscumque status, religionis, aut dignitatis existant, sine sui diocesani licencia et assensu.</p>
                    <p>Qui uero contrarium fecerit, prouentus sui beneficii unius anni [103] ipso facio amittat, in perpetuam utilitatem ipsius beneficii, ad diocesani arbitrium, conuertendos.</p>
                    <p>Excipimus autem a prohibicione predicta, quando possessiones erunt minus utiles; quo casu, pro utilitate beneficii, in emphitheosim perpetuam dari possint.</p>
                    <p>Sed pro acapito, seu introitu, nichil ultra recipere audeat, quam ualeat census, uel canon, uel pars fructuum unius anni, que uel qui, racione dominii retinentur.</p>
                    <p>Saluis eciam consuetudinibus racionabilibus hactenus obseruatis, quas non intendimus immutare.</p>
                </div>
                <div>
                    <head>Capitulum 52</head>
                    <p>In quo statu beneficia debent dimitti, et per successorem teneri.</p>
                    <p>Item, statuimus, quod si contingat aliquem aliquam suam ecclesiam dimittere, sine morte, iuxta extimam legitimam, ac eiusdem ecclesie facultates relinquat ibidem in bonis mobilibus, quod persone necessarie ipsi ecclesie, et domui [104] eiusdem, inde possint uiuere usque ad nouos fructus, et commode sustentari, et omnia onera interim incumbencia ecclesie supportare.</p>
                    <p>Quodque successor quilibet omnia ornamenta ecclesiastica, et uniuersam domus supellectilem, in pannis et aliis, in illo statu conseruet, ac in meliori, si poterit, ac reddere teneatur, in quo recipiet ecclesiam supradictam.</p>
                </div>
                <div>
                    <head>Capitulum 53</head>
                    <p>De inuentario bonorum ecclesiasticorum infra certa tempora faciendo.</p>
                    <p>Item, statuimus, quod priores ecclesiarum, et hospitalium pauperum, et omnes alii beneficia ecclesiastica obtinentes, faciant inuentarium cum publico instrumento, de omnibus mobilibus et immobilibus bonis suis, instrumentis, priuilegiis, uasis ereis, et ferreis, atque uinariis, in principio sui regiminis, infra sex menses.</p>
                    <p>Et si predicta non fecerint, in decima fructuum puniantur, operi, uel ornamentis, aut in [106] utilitatem ecclesie perpetuam, per ordinarium applicanda.</p>
                </div>
                <div>
                    <head>Capitulum 54</head>
                    <p>De testamentis per beneficiatos, secundum consuetudines laudabiles, faciendis.</p>
                    <p>Item, statuta olim per predecessores nostros edita super testamentis, et aliis ultimis [107] uoluntatibus, per prelatos, uel beneficiatos alios, faciendis, aut consuetudines racionabiles hactenus in singulis prouinciis obseruatas, auctoritate presentis consilii approbamus, et in suo robore uolumus permanere.</p>
                </div>
                <div>
                    <head>Capitulum 55</head>
                    <p>De bannis, statutis et preconizacionibus contra consuetudines Ecclesie editis, prohibendis.</p>
                    <p>Item, statuimus, quod quicumque contra consuetudines ecclesiasticas, antiquas, racionabiles, approbatas, et hactenus pacifice obseruatas, statuta, banna, prohibiciones, uel preconisaciones, aut precepta, scienter fecerint, aut fieri procurauerint aut seruari, seu facientibus uel seruantibus, in hoc, consilium uel opem, directe uel indirecte, prestiterint, per diocesanos locorum, aut officiales, uel procuratores eorum, presentis auctoritate [108] consilii moneantur, ut infra unum mensem a tempore monicionis huiusmodi numerandum, statuta, banna, prohibiciones, preconisaciones, et precepta huiusmodi, cum effectu debeant reuocare, ad consimilia nunquam ulterius processuri.</p>
                    <p>Alioquin, excommunicacionis sentencia, quam in his scriptis in ipsos ferimus, sint ligati.</p>
                </div>
                <div>
                    <head>Capitulum 56</head>
                    <p>De contribucione expensarum necessariarum inter omnes beneficiatos diocesis facienda.</p>
                    <p>Item, statuimus, quod si archiepiscopus, uel episcopus, uel aliquis rector alicuius ecclesie, ciuitatis uel diocesis, seu prouincie, expensas necessarias fecerit in legatis et nunciis sedis apostolice, expense ille soluantur de communi distribucione ecclesiarum, ciuitatum, et diocesum, infra quas dicte expense fuerint facte.</p>
                    <p>Et iste expense, semel in anno, in sinodo, colligantur.</p>
                </div>
                <div>
                    <head>Capitulum 57</head>
                    <p>Ut Iudei utriusque [109] secus signa deferant, per que ab aliis discernuntur.</p>
                    <p>Item, statuimus, quod Iudei masculi, a XIIII. annis et supra, deferant, extra domos, in superiore ueste, in pectore, signum rote, cuius rotunditas in quantitate sit trium uel quatuor digitorum, nisi sint in uiagio constituti.</p>
                    <p>Mulieres autem Iudee, a XII. annis et [110] supra, cornalia deferant, extra domos.</p>
                    <p>Si uero Iudei, quocumque pretextu, contrafecerint, Christianorum eis participium denegetur.</p>
                    <p>Et eadem pena Iudeos decernimus compellendos ad satisfaciendum ecclesiis de decimis et oblacionibus, de domibus et possessionibus quas noscuntur in ipsarum parrochiis possidere.</p>
                </div>
                <div>
                    <head>Capitulum 58</head>
                    <p>Cum absolucio, uel dispensacio, in casibus presentis consilii, superiori non reseruatur, per ordinarium, uel per illum ad quem ordinarius committet, expediri poterit uel debebit.</p>
                    <p>Item, adhicimus, quod in casibus ubi dispensacio, uel absolucio, non reperietur in ordinacione [111] presentis consilii, sedi apostolice specialiter, uel aliter reseruata, episcopi, pro sue discrecionis arbitrio, iuxta negotii qualitatem, et personarum condicionem, prouideant et dispensent; aut [112] pro reconsiliacionis, uel absolucionis, seu dispensacionis remedio, remittant culpabilem [113] ad suum, uel aliquem alium de predictis metropolitanis, de quo sibi magis expedire uidebitur; et [114] sicut illius saluti, de cuius agetur excessu, pensatis tam negotii quam persone circumstantiis, magis crediderint opportunum.</p>
                </div>
                <div>
                    <head>Capitulum 59</head>
                    <p>Tunc sentencia interdicti seruetur, cum ab ordinario datum fuerit in mandatis.</p>
                </div>
                <div>
                    <head>Explicit</head>
                    <p>In singulis autem casibus supradictis, in quibus est lata sentencia interdicti, tunc demum eam seruari uolumus et mandamus, cum ab ordinario, uel eius officiali, seu locumtenenti, aut delegato, datum fuerit in mandatis.</p>
                    <p>Expliciunt statuta edita in concilio prouinciali apud Sanctum Ruffum, Auinionensis diocesis, celebrato.</p>
                    <p>Acta fuerunt hec in claustro monasterii de Sancto Ruffo, die, mense, indiccione et pontificatu predictis; presentibus reuerendis in Christo patribus dnis archiepiscopis et episcopis supradictis, ac uenerabilibus et discretis uiris dnis Bernardo de Monteualrano, archidiacono trans Ligerim in ecclesia Turonensi, Guillelmo de Concontre, canonico Aquensi, Ganselino de Condensaco, S. Sepulchri de Clausano, Arelatensis diocesis, et Bernardo de Ancima, presb., ac Petro Uasconis, notario infrascripto, et pluribus aliis, ad premissa uocatis testibus et rogatis.</p>
                    <p>Et ego Petrus de Rocano, clericus Lemouicensis diocesis, publicus apostolica auctoritate notarius, supradictorum statutorum, cum in supradicto prouinciali concilio condebantur, ordinabantur, et legebantur, una cum supranominatis archiepiscopis, episcopis, uicariis, procuratoribus, et testibus, presens fui, et ad requisicionem dictorum arrhiepiscoporum, ea in hanc publicam redegi formam, signumque meum hic apposui, et super in quatuor conglutinacionibus supra factis.</p>
                </div>
                <div>
                    <head>Footnotes</head>
                    <p>[1] Ed. [pro se].</p>
                    <p>[2] Ed. [domo].</p>
                    <p>[3] Ed. [archiepiscopos].</p>
                    <p>[4] Ed. [concorditer].</p>
                    <p>[6] &quot;multum...ualeat and oculi...eorum in quotacion marks in ed.</p>
                    <p>[7] Ed. [in]effabilem.</p>
                    <p>[8] non est...hominibus in quotacion marks in ed.</p>
                    <p>[10] Ed. [quoties].</p>
                    <p>[11] Ed. [ad].</p>
                    <p>[12] Ed. [hoc].</p>
                    <p>[13] Ed. [in].</p>
                    <p>[14] Ed. [cogentes].</p>
                    <p>[15] Ed. [in].</p>
                    <p>[16] Ed. reclus[or]ia.</p>
                    <p>[17] Word unclear.</p>
                    <p>[18] Ed. reclus[ori]a.</p>
                    <p>[19] Ed. reclus[ori]a.</p>
                    <p>[20] Ed. [uel].</p>
                    <p>[21] Ed. [dies].</p>
                    <p>[22] Ed. [requisita].</p>
                    <p>[23] Ed. [fuerint].</p>
                    <p>[24] Ed. [causa].</p>
                    <p>[25] Ed. [et].</p>
                    <p>[26] concessas...facientes in brackets in ed.</p>
                    <p>[27] Ed. [aliquod].</p>
                    <p>[28] Ed. [et].</p>
                    <p>[29] Ed. nota[rios].</p>
                    <p>[30] Ed. [si].</p>
                    <p>[31] Ed. [uel eorum].</p>
                    <p>[32] Ed. assumpseri[n]t.</p>
                    <p>[33] Ed. [ad].</p>
                    <p>[34] Ed. [in].</p>
                    <p>[35] Ed. [contra].</p>
                    <p>[36] Ed. [prelatorum].</p>
                    <p>[37] Ed. [non].</p>
                    <p>[38] Ed. [qui].</p>
                    <p>[39] Ed. [uilipendant].</p>
                    <p>[40] Ed. [ausu].</p>
                    <p>[41] Ed. [priuilegiis].</p>
                    <p>[42] ut...eis ed. in quotacion marks.</p>
                    <p>[44] Ed. [se].</p>
                    <p>[45] Ed. [uel].</p>
                    <p>[46] Ed. [ecclesia].</p>
                    <p>[47] Ed. [sentenciam].</p>
                    <p>[48] Ed. [nullus].</p>
                    <p>[49] Ed. [parte].</p>
                    <p>[50] Ed. [De].</p>
                    <p>[51] Ed. [funeri].</p>
                    <p>[52] Ed. [facta].</p>
                    <p>[53] Ed. [illa uice persone idonee].</p>
                    <p>[54] Ed. [oneris].</p>
                    <p>[55] Ed. [fuisset].</p>
                    <p>[56] Ed. [suis].</p>
                    <p>[57] Ed. [quo].</p>
                    <p>[58] Ed. patron[atus].</p>
                    <p>[59] Ed. [ipsum].</p>
                    <p>[60] Ed. [con]ferendum.</p>
                    <p>[61] Ed. [in]stitucio.</p>
                    <p>[62] Ed. [ab].</p>
                    <p>[63] Ed. [hactenus].</p>
                    <p>[64] Ed. [alie].</p>
                    <p>[65] Ed. [aut ecclesiasticas personas, astringere].</p>
                    <p>[66] Ed. [ipsis].</p>
                    <p>[67] Ed. eis[dem].</p>
                    <p>[68] Ed. [et].</p>
                    <p>[69] Ed. [prestita].</p>
                    <p>[70] Ed. [in].</p>
                    <p>[71] Ed. [se].</p>
                    <p>[72] Ed. [uel].</p>
                    <p>[73] Ed. [presens].</p>
                    <p>[74] Ed. [a].</p>
                    <p>[75] requirentis...semiplena in brackets in ed.</p>
                    <p>[76] Ed. [nos, uel].</p>
                    <p>[77] Ed. [uoluerit].</p>
                    <p>[78] Ed. [et].</p>
                    <p>[79] Ed. [de].</p>
                    <p>[80] Ed. [ualeat].</p>
                    <p>[81] Ed. [et].</p>
                    <p>[82] Ed. [presente].</p>
                    <p>[83] Ed. [domini].</p>
                    <p>[84] Ed. [dies].</p>
                    <p>[85] Ed. [eorum].</p>
                    <p>[86] Ed. [super].</p>
                    <p>[87] Ed. [prelatorum].</p>
                    <p>[88] Ed. [a].</p>
                    <p>[89] Ed. [exceptis].</p>
                    <p>[90] Ed. [persona].</p>
                    <p>[91] Ed. [et ut].</p>
                    <p>[92] Ed. [et].</p>
                    <p>[93] Ed. [obtentas].</p>
                    <p>[94] Ed. [et].</p>
                    <p>[95] Ed. [est].</p>
                    <p>[96] Ed. [felicis].</p>
                    <p>[97] Ed. [ad].</p>
                    <p>[98] De his...fatigant in brackets in ed.</p>
                    <p>[99] Ed. [excommunicacionis].</p>
                    <p>[100] Ed. [item, de illis].</p>
                    <p>[101] Ed. [auctoritate].</p>
                    <p>[102] Ed. [alteri audeat].</p>
                    <p>[103] Ed. [anni].</p>
                    <p>[104] in bonis...domui ed. in brackets.</p>
                    <p>[106] Ed. [in].</p>
                    <p>[107] Ed. [ultimis].</p>
                    <p>[108] Ed. [auctoritate].</p>
                    <p>[109] Ed. [utriusque].</p>
                    <p>[110] Ed. [et].</p>
                    <p>[111] Ed. [in ordinacione].</p>
                    <p>[112] Ed. [aut].</p>
                    <p>[113] Ed. [culpabilem].</p>
                    <p>[114] Ed. [et].</p>
                </div>
            </div>
        </body>
    </text>
</root>
