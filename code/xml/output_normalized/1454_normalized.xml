<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Canterbury</title>
                <recordID>1454</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1416-07-01</origDate>
                <dateNotes/>
                <origPlace>London</origPlace>
                <diocese>Canterbury</diocese>
                <province>Canterbury</province>
                <country>England</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1454</p>
                <p>Year: 1416</p>
                <p>Month: 7</p>
                <p>Day: 1</p>
                <p>Circa: None</p>
                <p>DatingNotes: None</p>
                <p>Place: London</p>
                <p>Diocese: Canterbury</p>
                <p>Province: Canterbury</p>
                <p>CountryModern: England</p>
                <p>Latitude: 51.507222</p>
                <p>Longitude: -0.1275</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Henry Chichele</p>
                <p>IssuingAuthorityAlt: None</p>
                <p>RegnalStart: 1414</p>
                <p>RegnalEnd: 1443</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Records of Convocation 5, pp. 31-34</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: None</p>
                <p>Transcription: Reviewed </p>
                <p>GeneralNotes: Two constitutions, discussing testaments and heretics</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>Henricus etc. uenerabili fratri nostro [1] Richardo, Dei gracia Londoniensi episcopo, salutem etc.</p>
                    <p>Quia nos in conuocacione ultima in ecclesia Sancti Pauli Londoniarum, celebrata, attentis et consideratis clamoribus [2] popularium et uulgi regni Anglie contra ordinarios et uiros ecclesiasticos iurisdiccionem ecclesiasticam exercentes, et presertim de et super indiscreta commissione administracionis testato uel ab intestato decedentium, nimiaque et excessiue percepcione pecuniarum pro insinuacionibus testamentorum huiusmodi, necnon audicione compoti finalique dimissione executorum deputatorum in eisdem, de uestro et aliorum confratrum nostrorum assensu, ad sedandum clamores predictos, remedium sub forma que sequitur duximus apponendum, uidelicet, quod unusquisque ad quem in quibuscunque locis nostre Cantuariensis prouincie iurisdiccio in hac parte dignoscitur pertinere statim post mortem cuiusque defuncti quam cito commode poterit bona eiusdem faciat sequestrari ac sub fideli custodia fideliter conseruari, [3] moderatis expensis funeralibus dumtaxat exceptis, donec testamentum si quod fecerit exhibeatur, ac per testes idoneos aut aliis legitimis documentis sufficienter probetur, ita quod non statim committatur administracio, sed iniungatur executoribus in eodem testamento nominatis, super quo primitus ad sacra Dei euangelia corporale prestent iuramentum, quatenus infra breuem terminum ordinariorum seu alias iurisdiccionem huiusmodi obtinentium arbitrio iuxta facti qualitatem moderandum de omnibus bonis defuncti de quibus testari potuit fidele et clare faciat inuentarium; quo exhibito et per diligens examen reperto idoneo, tunc et non ante committatur eisdem executoribus administracio omnium bonorum in eodem inuentario inuentorum, iniuncto eisdem sub pena excommunicacionis maioris ne de aliis bonis quam in dicto inuentario contentis se administrando quomodolibet intromittant, quousque de illis nouiter receptis inuentarium fecerint, exhibuerint et administracionem receperint de eisdem, quodque iidem executores onerentur ac ad sancta Dei euangelia iurent, et si opus fuerit, sufficienter caueant quod quam cito [5] commode poterint, et presertim infra annum si possibile, fuerit, omnia bona quorum administracio eisdem commissa est in fideles et pios usus secundum uoluntatem eiusdem defuncti plenarie administrabunt ac de administracione huiusmodi incontinenti post ipsam administracionem completam seu saltem cum ad hoc moniti fuerint, distincte, particulariter et aperte ipsis ad quos pertinet fidelem et plenam reddent racionem, nihil de bonis antedictis tacite uel aperte preter id quod eisdem per ipsos ordinarios [6] fuerit allocatum, seu in testamento rite et legitime relictum, titulo empcionis aut aliter sibi quomodolibet retinendo; quodque ordinarii et iurisdiccionem huiusmodi exercentes in reddicione huiusmodi compoti et circa illud sic se et ministros suos diligenter habere curent ut absque dolo et fraude bona defunctorum fideliter et plenarie, prout eorum animarum saluti magis conueniens fuerit, sine dilacione qualibet, quatenus possibile fuerit, disponantur ac pro insinuacione insuper testamentorum huiusmodi, necnon calculi siue raciocinii audicione siue dimissione finali executorum eorumdem ultra quinque solidos nullatenus exigentes aut quomodolibet recipientes, usque ad unum annum a data presentium continue numerandum.</p>
                    <p>Bona quoque intestatorum in suo casu pro animabus ipsorum defunctorum cum celeritate possibili disponi faciant prout periura communia constitucionesque prouinciales in ea parte est plenius ordinatum.</p>
                    <p>Uobis igitur in uirtute obedientie et sicut periculum quod in hac parte incumbit euitare uolueritis firmiter iniungendo mandamus, quatenus ordinacionem huiusmodi secundum omnem vim, formam et effectum eiusdem, per uestras ciuitatem et diocesim debite publicari facientes, illam in omnibus et per omnia obseruetis et per alios ut mandatur obseruari faciatis.</p>
                    <p>Intimantes insuper omnibus et singulis suffraganeis nostris quod et ipsi omnes et singuli eandem per suas ciuitates et dioceses modo premisso publicari facientes, illam inuiolabiliter obseruant et faciant per ipsorum subditos firmiter obseruari.</p>
                    <p>Et quid feceritis in premissis nos citra festum Sancti Petri ad uincula proximo futurum debite certificetis per literas uestras patentes harum seriem continentes, sigillo uestro consignatas.</p>
                    <p>Datum in hospicio nostro London primo die mensis Iulii, anno Domini MCCCCXVImo, et nostre translacionis anno tercio.</p>
                    <p>Item eodem die, dominus de consensu prelatorum et cleri, ac de decreto ipsius concilii sui prouincialis, edidit statutum proxime subscriptum prout sequitur in hac forma uerborum:</p>
                    <p>[7] Henricus etc., uenerabili fratri nostro [8] Richardo, Dei gracia Londoniensi episcopo, salutem etc.</p>
                    <p>Nuper in conuocacione nostra ultima in ecclesia Sancti Pauli Londoniarum, celebrata de uestro et aliorum confratrum nostrorum ac cleri nostre prouincie assensu constitucionem infrascriptam nos meminimus edidisse.</p>
                    <p>Cum inter ceteras nostras solicitudines illa debet esse precipua ut hereticos, qui tanquam uulpecule in uinea Domini latitant, capiamus, ut negligentie puluis de nostri et fratrum nostrorum pedibus penitus excuriatur, in hac prelatorum et cleri conuocacione statuimus ut singuli confratres nostri suffraganei singulique archidiaconi nostre Cantuariensis prouincie per se aut suos officiales siue commissarios in singulis suis iurisdiccionibus, in quolibet decanatu rurali ad minus bis in anno, de personis de heresi suspectis diligenter inquirant, ac in singulis decanatibus huiusmodi singulisque parechis in quibus fama est hereticos habitare, tres uel plures boni [9] testimonii uiros ad sacra Dei euangelia iurare faciant, ut si quos hereticos siue occulta conuenticula celebrantes aut a communi conuersacione fidelium uita et moribus discrepantes, heresesue aut errores tenentes, siue libros suspectos in lingua uulgari Anglicana conscriptos habentes, aut personas de heresibus siue erroribus suspectas [10] receptantes, eisdemue fauentes, aut infra loca huiusmodi habitare conuersari siue ad eadem recursum habere sciuerint, ipsas personas cum singulis circumstanciis de quibus habentur suspecti, eisdem nostris suffraganeis, archidiaconisue aut eorumdem commissariis quam cito [11] commode poterint in scriptis denuntient et reuerent, ipsique archidiaconi singulique commissarii supradicti nomina huiusmodi personarum denunciata, una cum singulis circumstantiis eorumdem diocsanis locorum sub suis sigillis secrete transmittant.</p>
                    <p>Ipsi quoque diocesani processus legitimos contra eos faciant cum effectu, ac prout rei qualitas exigit, effectualiter decernant, definiant atque exequantur.</p>
                    <p>Et si quas personas conuictas forsan curie seculari non relinquant, ipsas ad carceres perpetuas siue temporales prout rei qualitas exigerit ad minus usque ad proximam prelatorum et cleri Cantuariensis prouincie conuocacionem duraturas realiter committant, et in eisdem secundum iuris exigenciam seruari faciant, ac de omnibus et singulis supradictis, quo uidelicet inquisierunt, reperierunt ac in processubus se habuerunt, personas huiusmodi conuictas custodiri fecerunt, [13] diligentiisque aut negligentiis archidiaconorum siue commissariorum predictorum, aliisque omnibus et singulis circumstantiis premissis quomodolibet concernentibus, ac presertim de abiuracionibus, si quos interim hereses abiurare [14] contingat, in proxima prelatorum et cleri conuocacione sub forma publica distincte et aperte nos et successores nostros certificare curent et eosdem processus officiali curie nostre Cantuariensis effectualiter liberent penes eundem seu in registro curie nostre Cantuariensis remansuros, sic uidelicet quod quilibet cuius interest pro execucione ulteriori eorumdem processuum ad eundem officialem recursum habere poterit cum effectu.</p>
                    <p>Uobis igitur mandamus, quatenus constitucionem antedictam per ciuitatem et diocesim uestras locis et temporibus ad hoc aptis publicari facientes eandem in omnibus et per omnia obseruetis ac per alios sic obseruari faciatis.</p>
                    <p>Mandantes insuper omnibus et singulis confratribus et suffraganeis nostris quod et ipsi eandem similiter per suas ciuitates et dioceses publicari faciant et obseruant et per alios eciam obseruari faciant cum effectu.</p>
                    <p>Et quid feceritis in premissis nos citra festum Sancti Petri ad uincula proximo futurum debite certificetis per literas uestras patentes harum seriem continentes sigillo uestro consignatas.</p>
                    <p>Datum in hospicio nostro Londoniis, primo die mensis Iulii, anno Domini MCCCCXVImo, et nostre translacionis anno tercio.</p>
                </div>
                <div>
                    <head>Footnotes</head>
                    <p>[1] R[ichardo] in brackets</p>
                    <p>[2] popular[i]um in brackets</p>
                    <p>[3] [moderatis] in brackets</p>
                    <p>[5] com[m]ode in brackets</p>
                    <p>[6] [fuerit] in brackets</p>
                    <p>[7] This part was labeled 'Statute against heretics'</p>
                    <p>[8]  R[ichardo] in brackets</p>
                    <p>[9] testimon[ii] in brackets</p>
                    <p>[10] receptant[es] in brackets</p>
                    <p>[11]  com[m]ode in brackets</p>
                    <p>[13] diligen[tiis]que in brackets</p>
                    <p>[14] conti[n]gat in brackets</p>
                    <p>[Â…]</p>
                </div>
            </div>
        </body>
    </text>
</root>
