<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Exeter</title>
                <recordID>1493</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate precision="circa">1230</origDate>
                <dateNotes/>
                <origPlace>Exeter</origPlace>
                <diocese>Exeter</diocese>
                <province>Canterbury</province>
                <country>England</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1493</p>
                <p>Year: 1230</p>
                <p>Month: None</p>
                <p>Day: None</p>
                <p>Circa: Yes</p>
                <p>DatingNotes: 1225x1237</p>
                <p>Place: Exeter</p>
                <p>Diocese: Exeter</p>
                <p>Province: Canterbury</p>
                <p>CountryModern: England</p>
                <p>Latitude: 50.716667</p>
                <p>Longitude: -3.53333</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: William Briwere</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: Yes</p>
                <p>Source: None</p>
                <p>SourceOther: None</p>
                <p>Edition: Powicke &amp; Cheney I, 227-37</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Data Capture</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>In Malachia legitur: Et purgabit dominus filios Leui.</p>
                    <p>Tempus est etenim ut a domo domini iudicium incipiatur.</p>
                    <p>Nos uero in filios Leui omnem sacerdotalem intelligentes dignitatem, sacerdotes presentis synodi auctoritate inuocata sancti spiritus gracia laborabimus purgare, ut purgati tamquam purum argentum et aurum remaneant, iusta sacrificia deo offerentes, et tunc placebit domino sacrificium eorum quod offerunt pro Iuda et Ierusalem et ex hoc resultabit in gaudium ecclesia gloriosa, cum sibi ministrantium prospexerit mundiciam et sanctitatem de quorum conuersacione mors et uita dependent subditorum.</p>
                </div>
                <div>
                    <head>Capitulum I</head>
                    <p>In primis ergo ministris ecclesie qui ad nostram curam specialiter pertinent presentis synodi auctoritate precipimus ut formam symbolorum Lateranensis concilii sane intelligentes, eum frequenter populis sibi subditis fideliter exponant.</p>
                    <p>Hoc idem et de baptismo et penitencia et sacramentis in necessitate exhibendis precipimus faciendum secundum quod plenius in preterita synodo continetur.</p>
                </div>
                <div>
                    <head>Capitulum 2</head>
                    <p>Quia uero quilibet Christianus adultus dominicam oracionem, scilicet Pater noster, et cimbolum apostolorum, scilicet Credo in deum patrem, scire debet, precipimus quod quilibet sacerdos suos parochianos ut hec addiscant una cum salutacione beate uirginis moneat diligenter et inducat.</p>
                    <p>Pueros quoque sepius conuocent et unum uel duos specialiter instruant qui alios instruere possint et sciant in predictis; et quia parentes circa huiusmodi negligentes sepius inueniuntur, iccirco atente ammoneantur ut pueros suos cum tota familia sua, prout deus eis inspirauerit, instruant in predictis, uel saltem instrui faciant ab expertis.</p>
                </div>
                <div>
                    <head>Capitulum 3</head>
                    <p>Quia uero latencia peccata fortius ligant cum non habeant correptorem, et multi per ignoranciam in baratro cadunt, irregularitatem incurrentes cum sine superioris dispensacione officii sui execucionem non habeant; ideo irregulares, qui secundum canones summi pontificis uel saltem nostra indigent dispensacione, seriatim duximus specificandos; sunt autem hii: Homicide, aduocati in causa sanguinis, executores seuorum in pupplicis administracionibus, simoniaci, interuentores simoniacarum paccionum et qui labe illa infecti ordines scienter susceperunt; item, qui ab hereticis, scismaticis, dampnatis, et nominatim excommunicatis ordines scienter susceperunt; bigami eciam et coruptarum mariti siue sacratarum deo uirginum uiolatores, quiue excommunicati uel furtiue ordines scienter susceperunt et qui in susceptis tales ministrare presumpserunt ; sortilegi quoque qui demonibus immolauerunt; incendiarii ecclesiarum; omnes tales si scienter ordines susceperunt, ab execucione sui officii se nouerint suspensos quousque super hoc nostrum requisierint consilium, ut ubi nostra sufficere possit dispensacio, per nos secundum quod iustum fuerit dispensetur, aliis summo pontifici referendis.</p>
                    <p>Seruorum uero filiis qui preter illorum conscienciam quorum requiri debet licencia ordinis siue illis qui a non suis episcopis preter suorum prelatorum licenciam scienter ordines susceperunt, sub pena suspensionis inhibemus ne in ordinibus taliter susceptis ministrare presumant, quousque super hoc nostrum requisierint et optinuerint consilium, ut sic licite gratum deo exhibeant obsequium.</p>
                </div>
                <div>
                    <head>Capitulum 4</head>
                    <p>Ne sacerdos quispiam bis in die missarum solempnia celebrare presumat, excepto die Natalis et Pasche, uel in obsequiis defunctorum, uidelicet cum corpus alicuius in ecclesia eodem die fuerit tumulandum, et tunc prior missa de die, posterior uero pro defuncto, celebretur.</p>
                    <p>Uinum autem et aqua quod digitis sacerdotis superfunditur in priori missa reseruetur usque ad secundam.</p>
                </div>
                <div>
                    <head>Capitulum 5</head>
                    <p>Cum sit ordinata caritas que a se incipit nec habeat frontem alios coripiendi qui se uiciosum ostendit, districte precipimus ut omnes ecclesiarum ministri qui in sacris ordinibus sunt constituti, siue fuerint beneficiati siue non, caste uiuant et honeste ab omni fornicacione prorsus et inmundicia se abstinentes; et ut liberius decetero suis uacare possint officiis, districte precipimus in uirtute sancti spiritus et sub periculo non solum ordinis set et beneficii firmius iniungentes ut omnes tales concubinas suas a propriis domibus suis procul expellant et nullam prorsus familiaritatem cum eisdem in propriis uel eciam in alienis domibus siue pupplice accessum ad easdem cum scandalo habere presumant.</p>
                    <p>Et si forte concubine eorum monicione pupplice proposita ab eisdem non recesserint, ab ecclesia dei quam infamare presumunt expellantur, nec ad ecclesiastica sacramenta nisi in necessitate admittantur.</p>
                    <p>Et si forte nec sic duxerint abstinendum, excommunicacionis mucrone percellantur, et tunc demum inuocetur contra eas brachium seculare.</p>
                    <p>Et ut eisdem promocionis temporalis materiam auferamus, firmiter inhibemus ne clerici quibus concubine . . . uidebantur, in suis testamentis aliquid sub quocunque uelamine eisdem relinquant concubinis, nec domos aut posesiones laicas ad opus earundem emere, maxime de bonis ecclesiasticis, presumant.</p>
                    <p>Quod si decetero in contrarium factum fuerit, totum illud superioris arbitrio usibus et ornatui ecclesie quam rexit defunctus acrescat.</p>
                    <p>Ipsos autem clericos per subtraccionem officii et beneficii monicione premissa a talibus uolumus coherceri, sub anathematis interminacione propensius inhibentes ne ad filias spirituales, scilicet ab eisdem baptizatas siue ad penitenciam receptas, accessum habeant; cum si de hoc fuerint conuicti, penitencia quindecim annorum secundum arbitrium nostrum imponenda, iuxta sanctorum canonum statuta propter hoc debeant puniri, uel in monasterium penitenciam acturi sub abbatis uel prioris testimonio retrudi.</p>
                    <p>Prelati uero qui eos in suis iniquitatibus sustinere presumpserint, maxime obtentu pecunie uel alterius commodi temporalis, pene in generali consilio subiaceant.</p>
                </div>
                <div>
                    <head>Capitulum 6</head>
                    <p>Cum initium omnis peccati sit superbia, superbiam maxime in ministris ecclesie detestantes districte precipimus ut sacerdotes siue clerici quilibet habitum habeant ordini suo competentem.</p>
                    <p>Pannis rubeis aut uiridibus omnino non utantur.</p>
                    <p>Sacerdotes uero desuper clausa deferant indumenta, nimia breuitate uel longitudine omnino non notanda.</p>
                    <p>Capis manucatis prorsus non utantur.</p>
                    <p>Hoc idem illis qui in dignitatibus sunt constituti et decanis dum fuerint in consistorio precipimus obseruari, nisi iusti causa timoris in predictis habitum exegerit transformari.</p>
                    <p>Precipimus ut si post instans festum Purificacionis beate Marie sacerdos quispiam coram suo superiore conuictus fuerit quod capam illicite detulerit manucatam, aut per uiiito dies suspendatur aut capa illicite delata uel eius estimacio fabrice ecclesie Exon applicetur, omni accepcione remota.</p>
                    <p>Hanc autem penam eis tantum infra primi anni specialem . . . .Sotularibus quoque consutitiis aut rostratis, sellis, frenis, pectoralibus, aut calcaribus deauratis aut aliquam superfluitatem gerentibus aliquo modo non utantur.</p>
                    <p>Coronam et tonsuram exemplo Aaron habeant congruentem, si noluerint interminacionem anathematis incurrere.</p>
                    <p>Officia uel commercia secularia non exerceant, maxime inhonesta.</p>
                    <p>Tabernas prorsus euitent, nisi forte causa necessitatis in itinere constituti.</p>
                    <p>Nullus eciam clericorum administracionem exerceat secularem ex qua eum oporteat laice persone actus sui reddere racionem; nec aduocati sint clerici uel sacerdotes in foro seculari, nisi forte proprias causas uel miserabilium prosequantur personarum.</p>
                </div>
                <div>
                    <head>Capitulum 7</head>
                    <p>Beneficiatus uero uel in sacris ordinibus constitutus sentenciam pro pena sanguinis infligenda scribere aut dictare non presumat, aut ubi iudicium sanguinis tractetur uel exerceatur intersit; secus agentes ecclesiastica proteccione se nouerint alienos, cum per talia facientes scandalum in ecclesia dei generetur.</p>
                    <p>Hiis quoque duximus adiungendum ne iudicium sanguinis in locis sacris tractetur.</p>
                </div>
                <div>
                    <head>Capitulum 8</head>
                    <p>Singulis autem annis in tribus sollempnitatibus solempniter excommunicati denuntientur in genere sorciarii, auxilium demonis quocunque modo inuocantes, incendiarii, raptores pupplici, impedientes maliciose execucionem racionabilium testamentorum, detentores decimarum contumaces.</p>
                    <p>Illos eciam excommunicatos denunciamus qui maliciose ecclesias suo iure priuare presumunt aut per maliciam libertates earundem infringere uel eciam tranquillitatem regis et regni iniuste perturbare presumunt, necnon et alios quos consilium Oxoniense docet excommunicari.</p>
                </div>
                <div>
                    <head>Capitulum 9</head>
                    <p>Testes autem qui scienter periurant super sacrosancta ewangelia, per quorum testimonia sicut frequenter contingit aliquis amittit uitam uel membrum uel exheredatur, uel ecclesia suo iure defraudatur, similiter quater in anno excommunicentur, et non absoluantur nec eis penitencia nisi a nobis uel penitenciario nostro iniungatur, nisi in mortis articulo et accepta caucione quod ad nos accedant restituta eis sanitate, recepturi de periurio condignam penitenciam.</p>
                    <p>Idem precipimus fieri de hiis qui maliciose et scienter racionabilium testamentorum impediunt execucionem.</p>
                    <p>De aduocatis eciam et de quibusdam aliis subornantibus testes et de ipsis falsis subornatis testibus ad dissoluenda legitima matrimonia contracta uel ad impediendum legitime contrahenda idem uolumus obseruari.</p>
                </div>
                <div>
                    <head>Capitulum 10</head>
                    <p>Ad hec cum discordantium fratrum oblaciones siue eorum qui pauperes opprimunt a sacerdotibus recipi non debeant neque in sacrario siue in gazophilacio reponi, et bonum pacis iuxta officii debitum diligere debeamus, uniuersis nobis subditis districte precipimus ut quantum in eis est pacem habeant erga omnes et singulos; parochianos suos moneant propensius et inducant ut in unitate fidei atque pacis uinculo unum corpus sint in Christo.</p>
                    <p>Inimicicias si in parochiis suis siue uicinis exorte fuerint sedantes diligenter amicicias copulent, discordantes ad pacem reuocantes, quantum in eis est non permittentes quod sol occidat super iram parochianorum suorum.</p>
                    <p>Duriciam siue indignacionem dominorum siue balliuorum suorum erga sibi subditos temperent, ut innocentes non pregrauentur.</p>
                </div>
                <div>
                    <head>Capitulum 11</head>
                    <p>Exsemplo Ambrosii sobrietatem tam cibi quam potus amplectentes, quia gula a paradiso expulit regnantem, abstinencia uero ad paradisum reuocauit errantem, nec hodie seruitus esset si ebrietas non fuisset, uniuersis omnino clericis districte precipimus ut a crapula et ebrietate et aliis que eorum honestatem deformare possint abstineant.</p>
                    <p>Ad que omnia studiosius obseruanda, secundum formam concilii generalis a suis superioribus compellantur.</p>
                    <p>Bannumque scotallorum per sacerdotem uel clericum in ecclesia fieri prohibemus; quod si sacerdos uel clericus hoc fecerit uel scotallis siue aliis prohibitis potacionibus intersit, canonice puniatur.</p>
                </div>
                <div>
                    <head>Capitulum 12</head>
                    <p>Et quoniam non sufficit declinare a malo nisi et bonum faciamus, ad memoriam reducentes quomodo Abraham et Loth per hospitalitatis opera deo placuerunt, precipimus ut clerici beneficiati secundum redditus et facultates suas sint hospitales et erga pauperes non auari. Monachis autem et regularibus uniuersis tanto districtius idem iniungimus quanto ad hoc ipsos artius aliis multiplici racione constat obligari; ne secus agentes non solum diuinam set eciam nostram, cum de hoc nobis constiterit, indignacionem incurrant.</p>
                </div>
                <div>
                    <head>Capitulum 13</head>
                    <p>Ad exemplum autem Salomonis qui omnia uasa domus domini ex auro purissimo fabricata diuino cultui mancipauit, statuimus ut quelibet ecclesia calicem habeat argenteum cum uasis aliis decentibus, sindonem mundam et candidam et amplitudinis congruentis.</p>
                    <p>Ueteraque corporalia que non fuerint idonea in altaribus quando consecrantur loco reliquiarum reponantur uel in presencia archidiaconi comburantur.</p>
                    <p>Prouideant eciam archidiaconi ut linteamina et eciam alia ornamenta altaris sint sicut decet honesta.</p>
                    <p>Libros habeat ecclesia idoneos ad psallendum pariter et legendum, et ad minus duplicia sacerdotalia uestimenta.</p>
                    <p>Et ut honor debitus diuinis officiis in omnibus impendatur, precipimus ut qui altari ministrant superpelliciis induantur.</p>
                </div>
                <div>
                    <head>Capitulum 14</head>
                    <p>Cum in sacramentorum dispensacione nostrum consistat ministerium, ut sacramenta a nobis rite tractentur, singula per ordinem prosequamur.</p>
                    <p>Sunt autem septem sacramenta, quorum quinque omnibus fidelibus sunt communia et necessaria. Primum est bapthisma, quod est ianua omnium sacramentorum et prima tabula post naufragium, sine quo non est salus; et est sacramentum ingredientium, sanctificans ingredientes et a peccato originali ne obsit emundans.</p>
                    <p>Secundum est imposicio manus que fit ab episcopo, que confirmacio dicitur, que ingressos iam in mundum et sanctificatos per baptismum armat et roborat contra diabolum, et est sacramentum pugnantium.</p>
                    <p>Tertium est penitencia, que ingressos in mundum et lapsos per peccatum releuat et reparat. Quartum est percepcio corporis et sanguinis Christi, quod scilicet uiaticum siue eukaristia uocatur.</p>
                    <p>Hoc Christo nos unit et incorporat.</p>
                    <p>Quintum est extrema unccio, sacramentum scilicet exeuntium, quod uocacioni dei nos preparat. Duo uero sequencia sunt ordo et coniugium, nec omnium sunt set quorundam, nec per eorum uirtutem peccata dimittuntur, set in eorum altero, scilicet in coniugio peccatum fornicacionis uitatur, in altero, scilicet ordine, aliquorum uirtutes augentur.</p>
                </div>
                <div>
                    <head>Capitulum 15</head>
                    <p>Cum uero tanta sit uirtus et efficacia sacramenti baptismi et cum ab ipso domino sit institutum et eius sanguine rubricatum, precipimus quod cum honore et reuerencia magna celebretur et magna cautela, maxime in distinccione et prolacione uerborum in quibus, super elementis cum intencione baptizandi rite prolatis, tota uis consistit sacramenti et salus baptizandorum.</p>
                    <p>Est autem hec forma substancialis istius sacramenti: Ego baptizo te N. in nomine patris et filii et spiritus sancti; et cum a laico quocunque hoc sacramentum in forma ecclesie conferri potest in necessitate, precipimus ut sacerdotes frequenter doceant et instruant pupplice laicos sibi subditos ut in necessitate sic pueros certis nominibus exprimendos sub predicta forma baptizent.</p>
                    <p>Hoc eciam idem per patrem et matrem in necessitate sine preiudicio matrimonii posse fieri protestamur, nec refert quo idiomate intelligibili utantur.</p>
                </div>
                <div>
                    <head>Capitulum 16</head>
                    <p>Cum uero a laico baptizatus ad ecclesiam defertur, que sibi in hac parte defuerint per sacerdotem recepturus, inquirat sacerdos diligenter quid dixerit in necessitate baptizans et quid fecerit; et si inuenerit rite et in forma ecclesie puerum baptizatum, factum approbet, supplendo quod sibi per laicum conferri non potuit, ut scilicet in uertice, pectore, et scapulis ungatur, et alia fiant que precedunt et subsecuntur inmersionem.</p>
                    <p>Sin autem baptizet puerum dicendo: Non te rebaptizare intendo, set si non es baptizatus, baptizo te N. in nomine patris et filii et spiritus sancti.</p>
                </div>
                <div>
                    <head>Capitulum 17</head>
                    <p>Diaconi uero neque baptizent neque penitencias iniungant nisi in hiis casibus, cum scilicet sacerdos non potest uel est absens uel stulte siue indiscrete non uult, et mors imminet puero uel egroto.</p>
                </div>
                <div>
                    <head>Capitulum 18</head>
                    <p>Ad hec precipimus quod sacerdos inquirat diligenter cuius sit puer baptizandus, quis pater, que mater, ut sic cognoscat et puniat fornicatores.</p>
                    <p>Ad alia eciam hec cautela est necessaria.</p>
                </div>
                <div>
                    <head>Capitulum 19</head>
                    <p>Ad leuandum uero puerum de fonte tres ad plus accipiantur; in baptismo maris duo mares et una femina, femina uero a duabus feminis et uno mare suscipiatur.</p>
                    <p>Quod amplius est a malo est; plures tamen tanquam testes non tanquam patrini, si haberi possint, adhibeantur propter uarias causas.</p>
                </div>
                <div>
                    <head>Capitulum 20</head>
                    <p>Baptisterium quoque habeatur in qualibet ecclesia baptismali lapideum uel aliud competens quod decenter cooperiatur et decenter conseruetur, et in alios usus non conuertatur. Aqua uero ubi baptizatus fuerit puer ultra septem dies in baptisterio non seruetur.</p>
                    <p>Si uero puer domi propter necessitatem fuerit baptizatus, aqua propter reuerenciam baptismi uel fundatur in ignem uel ad ecclesiam in baptisterium fundenda deferatur et uas illud uel comburatur uel ad ecclesie usus deputetur.</p>
                </div>
                <div>
                    <head>Capitulum 21</head>
                    <p>Si uero pueros cum sale contingat expositos inueniri, baptizentur; si uero sine sale inueniantur expositi, et utrum baptizati fuerint uel non dubitetur, baptizentur; ita tamen quod ante prolacionem istorum uerborum: Ego baptizo te N. in nomine patris et filii et spiritus sancti, que sola sunt de substancia baptismi et sola debent cum intencione baptizandi proferri, hec a baptizante uerba prius dicantur, nominante baptizandum et dicente: Non intendo te rebaptizare, set si non es baptizatus, ego baptizo te in nomine patris et cetera.</p>
                </div>
                <div>
                    <head>Capitulum 22</head>
                    <p>Pannus siquidem crismalis non nisi in usus ornamentorum ecclesie conuertatur.</p>
                    <p>Hoc idem de omnibus aliis ornamentis ecclesie que pontificalem accipiunt benediccionem precipimus obseruari, ut in usus prophanos nulla racione deputentur.</p>
                </div>
                <div>
                    <head>Capitulum 23</head>
                    <p>Si mulier mortua fuerit in partu, et de hoc certissime constiterit, scindatur si infans creditur uiuere, ne pereat quod saluari possit; prius tamen ore mulieris aperto ut puer in utero clausus erem attrahere possit.</p>
                </div>
                <div>
                    <head>Capitulum 24</head>
                    <p>Item, cum in baptismo contrahatur compaternitas que matrimonium contrahendum impedit, et dirimit eciam quandoque contractum, et tres species compaternitatis distinguant iura canonica: unam inter patrem carnalem filii et spiritualem, alteram inter illum qui suscipitur et suscipientem, terciam eciam, que dici potest fraternitas, que attenditur inter filium spiritualem alicuius et eiusdem filiam carnalem; quia quelibet premissarum cognacionum species impedit et dirimit matrimonia secundum iura canonica, ne tales inuicem decetero contrahant districte precipimus.</p>
                    <p>Et si fuerit de facto contractum, cum de hoc nobis uel officialibus nostris constiterit, irritum esse denunciabimus.</p>
                    <p>Prohibemus eciam ne uir contrahat cum aliqua consanguinea olim uxoris sue in quarto gradu uel infra, cum eque a consanguineis uxoris sicut a propriis abstinendum fore iura statuerunt canonica.</p>
                    <p>Item, non contrahantur matrimonia nisi trina denunciacione solempniter facta in ecclesia.</p>
                </div>
                <div>
                    <head>Capitulum 25</head>
                    <p>Quia contingit interdum ibi perpetrari homicidium ubi nulla uoluntas set casus mortis causam prestiterit, illis ad quos pertinet officium baptizandi iniungimus quatinus diligenter moneant feminas ut pueros suos teneros caute alant, et iuxta se de nocte non collocent ne opprimantur uel casu suffocentur, et quod cum illis ad baptismum suscipiendum festinent et ad confirmacionem, ut pleni efficiantur christiani.</p>
                    <p>In baptismo enim, testante iure canonico, regeneramur ad uitam, post baptismum uero confirmamur ad pugnam et roboramur contra agones huius seculi.</p>
                    <p>Compellantur eciam parentes ad hoc maturandum, si in hoc precepto fuerint negligentes.</p>
                    <p>Adulti uero qui confirmandi sunt, qui personaliter adire possunt episcopum, si commoniti adire noluerint, compellantur, nisi episcopalis remocio dilacionis sue fiat excusacio.</p>
                </div>
                <div>
                    <head>Capitulum 26</head>
                    <p>Sacramentum autem penitentie quam sit necessarium patet ex illo ewangelio: Quorum remiseritis peccata remittuntur eis, et quorum retinueritis peccata retenta sunt.</p>
                    <p>Set quoniam remissionem peccatorum consequimur per ueram confessionem, precipimus sacrorum canonum statuta sequentes ut sacerdos in penitencia danda diligenter attendat qualitatem persone, quantitatem delicti, locum, tempus, causam, et moram in delicto factam, et alias peccati circumstancias, similiter eciam animi deuocionem penitentis et signa contricionis.</p>
                </div>
                <div>
                    <head>Capitulum 27</head>
                    <p>Statuimus insuper ut persone, uicarii, sacerdotes annui confiteantur illis qui per singula capitula ad hoc auctoritate nostra uel archidiaconi fuerint deputati.</p>
                    <p>Sint autem in quolibet capitulo adminus duo confessores qui predictorum confessiones audiant frequenter.</p>
                    <p>Si qua uero dubia fuerint que per eos expediri nequeant, uel si quis sacerdotum uel aliorum clericorum eis ob aliquam causam confiteri noluerit, ad penitenciarium nostrum recurrat.</p>
                    <p>Si uero neutri eorum uoluerit suum reuelare peccatum, nobis confiteatur uel ei quem de nostra uel eciam confessoris nostri licencia potuerit optinere.</p>
                </div>
                <div>
                    <head>Capitulum 28</head>
                    <p>Et quoniam refrigescente caritate multorum non solum usitata peccata multiplicantur, set eciam noua et inaudita excogitantur et perpetrantur, penitenciario nostro indulgemus maxime ut in Capite Ieiunii, ad suscipiendos et audiendos pupplice penitentes, socium unum uel plures sibi adiungat.</p>
                </div>
                <div>
                    <head>Capitulum 29</head>
                    <p>In cathedrali autem ecclesia nobis uel decano, uel saltem illi quem nos cum consilio decani et capituli ad hoc elegimus, omnes de capitulo sua confiteantur peccata.</p>
                </div>
                <div>
                    <head>Capitulum 30</head>
                    <p>Ad hec adiungimus quod cum aliquis ad penitenciarium nostrum penitenciam recepturus fuerit mittendus, cum literis sui sacerdotis causam delicti et modum conuiccionis et circumstancias continentibus, uel cum aliquo discreto qui possit et sciat integre dicto penitenciario explicare, destinetur, et cum literis penitenciarii eiusdem absolucionem et penitentie modum continentibus ad suum redeat sacerdotem; aliter reuertenti non credatur.</p>
                    <p>Sacerdos qui hoc facere contempserit superioris arbitrio acerime puniatur.</p>
                </div>
                <div>
                    <head>Capitulum 31</head>
                    <p>Monemus quod nullus sacerdos conscius mortalis peccati ad altare accedat celebraturus quousque per confessionem et ueram cordis contricionem a peccati pondere exuatur.</p>
                </div>
                <div>
                    <head>Capitulum 32</head>
                    <p>Mulieribus autem coniugatis talis iniungatur penitencia unde non reddantur maritis suis suspecte de aliquo crimine occulto et enormi.</p>
                    <p>Item de uiris uxoratis obseruetur, dummodo sufficienter puniatur delictum et condigna sit satisfaccio.</p>
                </div>
                <div>
                    <head>Capitulum 33</head>
                    <p>Confessiones mulierum audiantur extra uelum et in propatulo quantum ad uisum non quantum ad auditum.</p>
                    <p>Moneantur eciam laici statim in principio Quadragesime confiteri, et quandoque sepius, scilicet semper post lapsum, ne peccatum pondere suo ad aliud trahat.</p>
                </div>
                <div>
                    <head>Capitulum 34</head>
                    <p>In confessionibus et predicacionibus sepius laicis inculcetur, et precipue in maioribus solempnitatibus, quod omnis commixtio maris et femine, nisi per matrimonium excusetur, mortale peccatum est.</p>
                    <p>Et si in denunciacione huius salubris doctrine sacerdos negligens fuerit inuentus, pro sua negligencia tanquam consentiens fornicatoribus canonice puniatur.</p>
                </div>
                <div>
                    <head>Capitulum 35</head>
                    <p>Item, nullus sacerdos nomine penitentie totalis uel particularis missas presumat iniungere penitenti, potest tamen consulere.</p>
                </div>
                <div>
                    <head>Capitulum 36</head>
                    <p>Cum bonorum auctori aliter inherere non possumus nisi cupiditatem que omnium malorum radix est a nobis abiciamus, presentis synodi auctoritate precipimus ne sacerdotes cure parochiali astricti annualia in se recipiant a quoquam, siue aliud missarum honus propter quod seruitium ecclesiarum quibus seruiunt in aliquo diminuatur.</p>
                    <p>Et ut liberius a talibus et a quacunque negociacione inhonesta abstineant, districte precipimus ut sacerdotes parochiales singuli ad minus tres marcas annuas recipiant pro suis stipendiis ab ecclesiarum quibus seruiunt rectoribus, quos ad hoc precise cum opus fuerit per archidiaconos locorum compelli uolumus et mandamus.</p>
                </div>
                <div>
                    <head>Capitulum 37</head>
                    <p>Confiteri ter in anno et ter communicare subditi moneantur, in Pascha, in Pentecoste, in Natali. Prius tamen preparent se per aliquam abstinenciam de consilio sacerdotis faciendam.</p>
                    <p>Quicunque enim semel in anno adminus proprio non fuerit confessus sacerdoti uel alii de ipsius licencia, et adminus in Pascha sacramentum eucharistie non perceperit, nisi de consilio sacerdotis duxerit abstinendum, et uiuens ab ingressu ecclesie arceatur et moriens Christiana careat sepultura; et hoc frequenter eis dicatur.</p>
                </div>
                <div>
                    <head>Capitulum 38</head>
                    <p>In confessione habeat sacerdos uultum humilem et oculos ad terram dimissos, nec faciem respiciat confitentis et maxime mulieris; et patienter audiat quicquid dixerit et in spiritu lenitatis eum supportet, et ei pro posse suo suadeat pluribus modis quod integre confiteatur; aliter enim non est uera confessio.</p>
                    <p>Peccata inquirat usitata sigillatim, inusitata autem non nisi a longe et per circumstancias, sic ut expertis detur materia confitendi et inexpertis non detur noua occasio delinquendi.</p>
                </div>
                <div>
                    <head>Footnotes</head>
                    <p>[1]</p>
                    <p>[2]</p>
                    <p>[Â…]</p>
                </div>
            </div>
        </body>
    </text>
</root>
