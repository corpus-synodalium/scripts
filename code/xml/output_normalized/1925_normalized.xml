<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Saint-Quentin</title>
                <recordID>1925</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1231</origDate>
                <dateNotes/>
                <origPlace>Saint-Quentin</origPlace>
                <diocese>Saint-Quentin</diocese>
                <province>Reims</province>
                <country>France</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1925</p>
                <p>Year: 1231</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Saint-Quentin</p>
                <p>Diocese: Saint-Quentin</p>
                <p>Province: Reims</p>
                <p>CountryModern: France</p>
                <p>Latitude: 49.8486</p>
                <p>Longitude: 3.2864</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Henri de Braine</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Gousset, APER II, 357-362</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: WebDownload</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Capitulum 1</head>
                    <p>Ordo tenendus in concilio prouinciali Remensi.</p>
                    <p>Quando prouinciale concilium celebratur ab archiepiscopo Remensi et eius suffraganeis, archiepiscopus debet sedere in cathedra, in medio chori; et sedes debent esse ante ipsum a dextris et a sinistris; et primus in dextra parte sedebit episcopus Suessionensis, post Beluacensis, tertius Nouiomensis, quartus Tornacensis, quintus Siluanectensis; in sinistra parte primus episcopus Laudunensis, postea Calbalaunensis, tertius Ambianensis, quarius Morinensis, quintus Attrebatensis; Cameracensis sedet ab oppositis archiepiscopi.</p>
                    <p>Et cum ita fuerint congregati, incipit primo archiepiscopus: Ueni creator etc. que sequitur uelut in synodo; postea euangelium, postea oracio et huius secundum quod in synodo; postea sermo, postea pronunciantur statuta in scriptis; et his actis, sequitur benediccio.</p>
                    <p>Diaconus dicit: Humiliate uos ad benediccionem. [1]</p>
                    <p>Respondet clerus: Deo gracias. Benedictus Christus Dei filius, qui est initium et finis, complementum nobis tribuat caritatis. Amen. [2]</p>
                    <p>Et qui uos ad explecionem huius fecit peruenire concilii absolutos uos efficiat ab omni contagione delicti. Amen. [3]</p>
                    <p>Ut ab omni reatu liberiores effecti, absoluti eliam per donum S. Spiritus, felici reditu uestrarum sedium cubilia resumatis illesi. Amen. [4]</p>
                    <p>Quod ipse prestare dignetur, etc. [5]</p>
                </div>
                <div>
                    <head>Capitulum 2</head>
                    <p>Contra de usura diffamatos.</p>
                    <p>Ad refrenandas feneratorum fraudes innumeras, quas iugiter meditantur, ut possint aliorum substancias exhaurire, remedium aliquod nos conuenit inuenire.</p>
                    <p>Statuimus igitur, ut si quis super usuras fuerit diffamatus crimine, licet nullus accusator appareat, prelatus loci sola fama deferente, descendat et inquiret; et si clamorem opere completum compererit, in criminosum canonicam exercere non differat ulcionem.</p>
                    <p>Si autem non probatum fuerit contra taliter diffamatum, si fama tamen adhuc crescat, ad sedandum scandalum, secundum discretum prelati sui arbitrium, taliter diffamato purgacio canonica indicatur; in qua si defecerit canonice puniatur.</p>
                </div>
                <div>
                    <head>Capitulum 3</head>
                    <p>Quod usurarii non debent defendi in mala causa.</p>
                    <p>Ad hoc, quia sepe per aduocatorum calliditates huiusmodi cause prorogantur, et sic tales in suis criminibus defenduntur, precipimus ut in qualibet causa usuraria, statim peticione edita per quam spes future litis demonstratur, iuramentum huiusmodi ab aduocato quolibet exigatur, uidelicet quod ipse credit se iustam causam defendere, et quam cito credet contrarium, non solum a patrocinio prestando desistet in eadem causa, sed ab omni consilio et auxilio tam publico quam priuato.</p>
                    <p>Si uero aliquis aduocatus tante pompe fuerit, ut ore proprio aliquid non proponat, sed proponenti assistat, precipimus ut ipse prestet similiter iuramentum.</p>
                    <p>Hanc autem constitucionem extendimus ad procuratores gerentes officium aduocati.</p>
                    <p>Qui uero premissa iurare renuerit, quamdiu eadem causa tractabitur, a curia penitus excludatur.</p>
                    <p>Si quis autem adueatus post prestitum iuramentum detectus fuerit deierasse, infamia notetur, et non solum aduocacione careat, imo foro.</p>
                    <p>Ut autem hec constitucio firmiter obseruetur, pena unius mensis a iudicandi officio, uidelicet qui circa premissa obseruanda negligentes extiterint, decernimus puniendos.</p>
                    <p>Quia uero per aduocatorum effrenatam multitudinem, et impericiam causarum, multotiens processus impeditur, precipimus omnibus iudicibus ut ipsi diligenter prouideant, ut eorum onerosa multitudo in causis omnibus refrenetur, et solum digni ad hoc officium admittantur.</p>
                </div>
                <div>
                    <head>Capitulum 4</head>
                    <p>Uisitantes inquirant utrum in loco sit debitus numerus ministrorum.</p>
                    <p>Si cultum domus Dei circa numerum ministrorum ampliauerint reges ueteris testamenti, nos pontifices sustinere non debemus saltem in ecclesia Dei, diminui numerum seruitorum.</p>
                    <p>Sane pro certo didicimus quod quidam abbates prioratuum adeo exhauriunt facultates, quod iidem prioratus debito monachorum numero defraudantur.</p>
                    <p>Cum igitur non debeamus hoc sub dissimulacione pertransire, statuimus ut prelati uisitacionis officium exercentes, diligentes inquirant inter alia quantus debeat esse numerus seruitorum; et si diminutus fuerit, abbati nuntient, ut infra mensem suppleat numerum diminutum, secundum quod possint sufficere facultates.</p>
                    <p>Quod si facere noluerit, per satisfaccionem bonorum uel alio modo, secundum quod prelati expedire uiderint, compellatur.</p>
                    <p>Precipimus autem ut hoc statutum, absque accepcione personarum, ab omnibus inuiolabiter obseruetur.</p>
                    <p>Si uero quis super hoc inuentus negligens fuerit, sciat se in sequenti concilio grauiter puniendum.</p>
                    <p>Hanc autem constitucionem extendimus ad canonicos regulares nomine.</p>
                    <p>Adiicimus eciam quod in locis ubi plures monachi consueuerint esse, compellantur abbates per ordinarios, ut ibidem solitum numerum constituant monachorum, non amotis monachis, dicta loca dantes ad firmam, grangias aliquatenus redigentes.</p>
                </div>
                <div>
                    <head>Capitulum 5</head>
                    <p>Contra laicos exercentes vim in personas ecclesiasticas.</p>
                    <p>Sacras constituciones legentibus satis liquet, quod laici nullam habent disponendi aliquomodo de rebus ecclesie potestatem; uerum nobis multorum questio patefecit, quod in tantum quorumdam principum secularium processit temeritas [6], ut si aliqui conquerantur de aliqua persona ecclesiastica quod eis sit debitis obligata, statim irrequisito loci prelato, nec conuictos, nec confessos, per capcionem bonorum, eos nituntur compellere ad ea debita persoluenda.</p>
                    <p>Cum igitur istud sit manifeste contra canonicas et legitimas sancciones, et eciam a racione discordet, precipimus ut prelati, si quando in eorum iuridiccione tale quid acciderit, in delinquentes huiusmodi penam canonicam uiriliter studeant exercere; nec eam relaxent, donec non solum de damno, sed de iniuria satisfecerint competenter.</p>
                </div>
                <div>
                    <head>Capitulum 6</head>
                    <p>Contra uiolatores ecclesiarum.</p>
                    <p>De uiolatoribus ecclesiarum statuimus, ut si quis ab ecclesia alium uiolenter extraxerit, quamuis extractum restituerit, ab ingressu ecclesie se nouerit per annum priuatum.</p>
                    <p>Si quis uero aliquem in ecclesia interfecerit, quamdiu uixerit ab ingressu ecclesie ipso facto sit priuatus, nisi cum ipso per prouinciale concilium fuerit dispensatum; saluis aliis penis que contra tales in canonicis constitucionibus continentur.</p>
                </div>
                <div>
                    <head>Capitulum 7</head>
                    <p>Contra questores.</p>
                    <p>Contra questores ecclesiarum pro ecclesiis et piis locis, statuimus ut nulli predicatores mercenarii admittantur; sed per solos sacerdotes dictorum locorum negocia fideliter exponantur.</p>
                </div>
                <div>
                    <head>Capitulum 8</head>
                    <p>Contra cedentes accionem.</p>
                    <p>Ad quorumdam peruersorum maliciam reprimendam, statuimus ut si priuatus in collegium, uel priuatus in priuatum, suam uoluerit cedere accionem, hoc faciat coram ipso episcopo, uel archidiacono ordinariam iuridiccionem habente, causa ab eodem cognita diligenter.</p>
                    <p>Si uero aliter facta fuerit cessio, qui cessit careat iure suo, et is ad quem facta est cessio commodum non reportet; et si ex cessione tali agere attentauerit, et monitus ab ordinario suo, infra quindecim dies non destiterit, ex tunc sciat se excommunicacionis uinculo innodatum.</p>
                </div>
                <div>
                    <head>Capitulum 9</head>
                    <p>Contra abbates uolentes aliquid, exigere a suis prioribus ultra solitam pensionem.</p>
                    <p>Statuimus quod si aliquis abbas preter solitam et antiquam pensionem a priore suo propter aliquam causam racionabilem aliquid exigere uoluerit et habere, illud prius loci diocesano exponat, et causa sibi exposita et eciam disprobata consilio episcopi, a priore suo accipiat, pensatis domus facultatibus et necessitate quam patitur, subsidium opportunum.</p>
                    <p>Eciam, si post huiusmodi statuti publicacionem quis abbas a priore suo, forma huius non seruata, aliquid duxerit exigendum, uel prior contra nostre constitucionis decretum ei duxerit erogandum, statuimus bona domus per episcopos saisiri, et priores alias debita animaduersione puniri, ita quod de cetero talia facere non attentent.</p>
                </div>
                <div>
                    <head>Capitulum 10</head>
                    <p>Contra relaxantes aut eciam absoluentes, forma ecclesie non seruata.</p>
                    <p>In Lateranensi concilio prouida fuit deliberacione statutum, quod ad excommunicacionem alicuius, sine causa racionabili, et nisi legitima monicione premissa, nullatenus procedatur, pena eciam lata in eos qui [7] contra duxerint faciendum.</p>
                    <p>Ceterum cum iuris lator, qui diligenciam tantam in huiusmodi sententiis promulgandis adhibuit, eas noluerit nisi in forma ecclesie relaxari, cum ex hoc uilipendaretur neruus ecclesiastice discipline; et nobis fuerit intimatum, quod quidam ad preces aliquorum, sentencias excommunicacionis rite prolatas retractare presumunt, et excommunicatos absoluere, forma ecclesiastica non obseruata; districtius inhibemus, ne de cetero aliquis sentencias suspensionis, excommunicacionis, ad alicuius instanciam, preter formam ecclesie relaxare presumat.</p>
                    <p>Si quis uero, forma ecclesie non obseruata, aliquem absoluere, uel suam sentenciam reuocare presumpserit, ingressum ecclesie per mensem sibi nouerit interdictum.</p>
                </div>
                <div>
                    <head>Capitulum 11</head>
                    <p>Contra laicos bona ecclesiastica per uiolenciam capientes.</p>
                    <p>Quia sepe contingit, quod a laicis bona ecclesiastica per uiolenciam et iudices seculares in iusticia reddenda [8] ecclesiasticis et religiosis personis se negligentes exhibent uel remissos, statuimus quod quilibet episcopus, post monicionem legitimam huiusmodi malefac. toribus factam, si monicionibus noluerint obedire, per suam diocesim faciat cessari a diuinis, exceptis baptismo paruuloram, et penitentiis mortuorum, in illa parochia in qua detinebuntur bona persone ecclesiastice sic a laicis per uiolenciam occupata; et tamdiu cessetur ibidem, donec fuerint dominis restituta, et ecclesie de excessu huiusmodi legitime satisfactum.</p>
                </div>
                <div>
                    <head>Capitulum 12</head>
                    <p>Prouidetur swper modo dandi religiosis licenciam predicandi, etc.</p>
                    <p>Nulli autem predicatori, uel minori, seu religioso cuilibet, detur licencia a prelatis predicandi, confessiones audiendi, penitencias iniungendi, et similia faciendi, preterquam in ciuitate uel diocesi, in qua uel quibus sit conuentus talium, et quod eiusdem conuentus sit cui talia committuntur; dummodo sil conuentus ibi talium religiosorum, alioquin assumi ualeant aliunde, generalibus ministris uel prioribus duntaxat exceptis, et magistris in theologica facultate.</p>
                </div>
                <div>
                    <head>Capitulum 13</head>
                    <p>Contra religiosos priuilegiatos excessus committentes.</p>
                    <p>Item de religiosis priuilegiatis qui qualitercumque committunt excessus, obseruetur districtissime quod in iure statutum est contra tales, et uiriliter ac uniformiter contra eos per locorum ordinarios procedatur.</p>
                </div>
                <div>
                    <head>Capitulum 14</head>
                    <p>In fautores, consiliarios, defensores laicorum contra iura , etc.</p>
                    <p>Item statuimus, quod fautores, consiliarii et defensores laicorum contra iura ecclesiastica et ecclesiasticas facultates, pena teneantur super iis in iure statuta.</p>
                </div>
                <div>
                    <head>Capitulum 15</head>
                    <p>Contra iudices seculares uolentes cognoscere de crimine ecclesiastico.</p>
                    <p>Item compellantur iudices seculares per censuras ecclesiasticas, auctoritate concilii, ne de crimine usure, de sacrilegio, aut alio crimine ecclesiastico aliquatenus cognoscant; nec super huiusmodi cognicione detur eis auctoritas a prelatis.</p>
                </div>
                <div>
                    <head>Capitulum 16</head>
                    <p>Contra dominos aut iudices bona ecclesiastica capientes, attestantes aut delinentes, etc.</p>
                    <p>Quia plerumque contingit, quod domini seculares, bailliui, et prepositi, ac iusticiarii eorumdem, bona ecclesiastica seu res ecclesiasticas capiunt, arrestant et detinent, seu capi, arrestari, et detineri faciunt minus iuste et sine causa racionabili, in preiudicium ecclesiarum et personarum ecclesiasticarum; et tamen non reperiantur in diocesibus in quibus hoc faciunt, uel fieri mandant; seu in quibus auctoritate ipsorum talia perpetrantur; propter quod diocesani episcopi in quorum territorio res et bona predicta, capta, arrestata sunt et detenta, in predictos dominos seculares, bailliuos, prepositos, et alios iusticiarios ipsorum, extra territorium suum iuridiccionem ecclesiasticam non exerceant.</p>
                    <p>Sed ne predicta maleficia remaneant impunita, et ne ipse ecclesie aut persone ecclesiastice per usurpaciones huiusmodi dispendium paciantur, statuimus ut ille episcopus sub cuius iuridiccione prefati malefactores consistunt, uel eius officialis aut uicarius, ad requisicionem alterius episcopi in cuius diocesi premissa fuerint perpetrata, uel eius officialis uel uicarius, competenter moneat dictos malefactores, quod predicta bona seu predictas res ecclesiasticas reddant et deliberent, sine custu et damno, nisi causam [9] quam si allegauerint, prefigatur eis dies certa et competens coram episcopo in cuius diocesi premissa fuerunt perpetrata, aut coram officiali seu uicario ipsius.</p>
                    <p>Si uero nullum causam allegauerint, hoc ipsum prefato diocesano ant eius officiali seu uicario rescribatur, ut ex tunc contra dictos malefactores procedant ad excommunicacionem ipsorum, uel ad aliam penam eis infligendam, secundum quod uiderint expedire.</p>
                </div>
                <div>
                    <head>Capitulum 17</head>
                    <p>Contra monachos arma prohibita portantes habitu religioso derelicto.</p>
                    <p>Quia intelleximus quod quidam monachi, religionis honeste et obseruantie regularis habitu derelicto, armati et in habitu seculari impudenter incedunt, per mundum insolenter et temere taliter euagantes; statuimus ut quicumque episcopus, monachos aut alios religiosos, in habitu predicto, arma prohibita portantes, absque sui diocesani aut abbatis, seu prioris si abbatem non habeant, licencia, aut in sua diocesi inuenerit ipsos monachos aut religiosos predictos, capi, detineri, et arrestari, et ad diocesanum, uel abbatem suum, aut priorem si abbatem non habeant, perduci absque difficultate faciat quando super hoc modo debito fuerit requisitus.</p>
                </div>
                <div>
                    <head>Footnotes</head>
                    <p>[1] &quot;Humiliate uos ad benediccionem&quot; in quotacion brackets.</p>
                    <p>[2] &quot;Deo gracias. Benedictus Christus Dei filius, qui est initium et finis, complementum nobis tribuat caritatis. Amen&quot; in quotacion brackets.</p>
                    <p>[3] &quot;Et qui uos ad explecionem huius fecit peruenire concilii absolutos uos efficiat ab omni contagione delicti. Amen&quot; in quotacion brackets.</p>
                    <p>[4] &quot;Ut ab omni reatu liberiores effecti, absoluti eciam per donum S. Spiritus, felici reditu uestrarum sedium cubilia resumatis illesi. Amen.&quot; in quotacion brackets.</p>
                    <p>[5] &quot;Quod ipse prestare dignetur, etc.&quot; in quotacion brackets.</p>
                    <p>[6] &quot;temeritas&quot; in brackets.</p>
                    <p>[7] &quot;lata in eos qui&quot; in brackets.</p>
                    <p>[8] &quot;reddenda&quot; in brackets.</p>
                    <p>[9] Ellipses inserted here.</p>
                </div>
            </div>
        </body>
    </text>
</root>
