<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Canterbury</title>
                <recordID>1456</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1421-07-16</origDate>
                <dateNotes/>
                <origPlace>Westminster</origPlace>
                <diocese>Canterbury</diocese>
                <province>Canterbury</province>
                <country>England</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Provincial</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1456</p>
                <p>Year: 1421</p>
                <p>Month: 7</p>
                <p>Day: 16</p>
                <p>Circa: None</p>
                <p>DatingNotes: None</p>
                <p>Place: Westminster</p>
                <p>Diocese: Canterbury</p>
                <p>Province: Canterbury</p>
                <p>CountryModern: England</p>
                <p>Latitude: 51.4995</p>
                <p>Longitude: -0.1333</p>
                <p>PlaceNotes: None</p>
                <p>Classification: Provincial</p>
                <p>IssuingAuthority: Henry Chichele</p>
                <p>IssuingAuthorityAlt: None</p>
                <p>RegnalStart: 1414</p>
                <p>RegnalEnd: 1443</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Records of Convocation 5, pp. 102-6</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: None</p>
                <p>Transcription: Reviewed </p>
                <p>GeneralNotes: Mitigation of Oxford statutes and Constitutions for promotion of Oxbridge graduates and on excessive stipends of chaplains (modifying statute of 1377)</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>All Text</head>
                    <p>In primis quod uiri religiosi incepturi in facultate sacre theologie, completa eorum forma in eadem facultate usque ad doctoratum exclusiue in uniuersitate predicta secundum modum antiquitus consultum, petant uel peti faciant graciam de non regendo in artibus, que si negata fuerit in tribus congregacionibus [1] nisi taliter negans allegauerit uel negantes allegauerint causam racionabilem coram cancellario et procuratoribus discutiendam et approbandam a maiore parte congregacionis regentium, quod extunc gracia petita pro concessa habeatur, sub hac tamen condicione, quod quilibet frater de ordine mendicantium taliter incepturus ultra sermonem examinatorium predicet duos sermones ad clerum in ecclesia Beate Marie inter lecturam sentenciarum et suam incepcionem, si ad hoc fuerit legitime requisitus.</p>
                    <p>Huius tamen statuti tenore uiris religiosis possessionatis super peticione, accepcione uel execucione uberioris gratie uel quouis alio modo non intendit uniuersitas predicts in aliquo derogare.</p>
                    <p>Item concordatum est quod sacerdotes, qui ad leges transire non possunt, compleant septem annos in iure canonico, annos uero in iure civili, si quos habeant, inter annos predictos numerando, antiquo uero statuto penes omnes alios in suo robore duraturo.</p>
                    <p>Item quia in quodam statuto cauetur quod scholares in iure canonico debent audire decretales complete, ne igitur imposterum aliquis pretextu huius termini complete nimis astringat sibi sensum et bellum subeat conscientie, pro omni tali cauterio amputando uniuersitas declarauit predictum terminum complete sic intelligi sicut in omnibus aliis facultatibus complecio similis forme solet fieri.</p>
                    <p>Et in fine schedule dicte credentie sic erat scriptum.</p>
                    <p>Unde prestantissime pater et domine petimus humillime promulgacionem uestre constitucionis.</p>
                    <p>Petimus eciam in hac causa literas dirigendas prouincie Eboracensis.</p>
                    <p>Et tunc habita deliberacione super credencia huiusmodi dominos prouisionem pro promocione graduatorum ordinatam [2] ut premittitur et concordatam per prouinciam suam Cantuariensem publicandam per literas suas transmisit episcopo Londoniensi, tenorem qui sequitur in omnibus continentes:</p>
                    <p>[3] Henricus, permissione diuina Cantuariensis archiepiscopus, totius Anglie primas et apostolice sedis legatus, uenerabili fratri nostro Richardo, Dei gracia Londoniensi episcopo, salutem et fraternam in Domino caritatem.</p>
                    <p>Cum nos in conuocacione prelatorum et cleri nostre Cantuariensis prouincie quinto die mensis Maii ultimo preterito [4] celebrata in ecclesia cathedrali Sancti Pauli Londoniarum, nonnullis proposicionibus et querelis pro parte uniuersitatum Oxonie et Cantabrigie coram nobis in presencia prelatorum et cleri predictorum super desolacione uniuersitatum predictarum occasione non promocionis graduatorum in eisdem factis et expositis, pio compatientes affectu, de uestro ac ceterorum uenerabilium confratrum nostrorum aliorumque prelatorum et cleri prouincie antedicte consensu pariter et assensu ad laudem Dei omnipotentis dictarumque uniuersitatum exaltacionem et incrementum, ac releuacionem et promocionem personarum predictarum, que ante hec tempora in uariis facultatibus profecerunt et Deo duce imposterum proficient in eisdem, decreuerimus et sub modo et forma sequentibus ordinauerimus prouidendum: uidelicet, quod quiscunque patronus ecclesiasticus dicte prouincie quodcunque beneficium ecclesiasticum quod ad ipsius collacionem presentacionem, nominacionem aliamue disposicionem quamcunque pertinens post publicacionem ordinacionis nostre huiusmodi primo uacare continget alicui persone alterius uniuersitatum predictarum gradum scholasticum habenti, doctori uidelicet theologie, decretorum, legum uel medicine, magistro artium, licencia aut baccalario in aliqua facultatum predictarum, dumtamen in artibus baccalarius in facultate sua antea determinauerit, seu alias in ordine sacerdotali constitutus fuerit, iuxta et secundum ipsius patroni propriam eleccionem offerre, et, si illud acceptare uoluerit, conferre, seu alias aliquam ex personis graduatorum huiusmodi ad beneficium ecclesiasticum de quo prefertur cum [5] uacauerit presentare, nominare aut pro persona huiusmodi iuxta beneficii sic uacaturi iurisque dicto [6] patrono in eodem competentis qualitatem disponere teneatur, dolo, fraude seu malo ingenio quibuscunque cessantibus in ea parte, sicque extunc collacione, presentacione, nominacione seu quamuis alia posicione quorumlibet duorum beneficiorum ad cuiuscunque talis patroni collocacionem, nominacionem seu aliam disposicionem pertinentium sub eiusdem patroni disposicione libera remanente, tertium quodcunque beneficium ecclesiasticum ad ipsius collacionem, nominacionem, presentacionem aliamue disposicionem pertinens alicui persone alterius uniuersitatum predictarum sic [7] ut premittitur graduate conferre, ipsamue ad illud presentare seu nominare, aut alias pro eadem ad ipsum beneficium disponere eciam teneatur.</p>
                    <p>Sicque successiue modus et forma predicta usque ad decennium plenarie completum effectualiter obseruentur.</p>
                    <p>Quodque interim nullus patronus ecclesiasticus prouincie predicte aduocacionem seu ius patronatus aut ius aliud quod habet in aliquo beneficiorum huiusmodi in fraudem huius ordinacionis in genere uel in specie alienabit perpetuo uel ad tempus.</p>
                    <p>Quodque eciam quilibet talis patronus in literis collocacionis, presentacionis, nomniacionis aut disposicionis sue ad beneficium quodcunque ad collacionem, presentacionem, nominacionem aliamue disposicionem suam pertinens, quod interim uacare continget, gradum et ordinem persone cui aliquod beneficium conferre, uel ad quod ipsam presentare nominare uel de quo alias disponere patronum huiusmodi contigerit realiter exprimat.</p>
                    <p>Prouiso semper quod in promocionibus huiusmodi eminencia statuum, graduum et meritorum personarum predictarum realiter attendatur.</p>
                    <p>Et quod hii qui nullo modo aut consideratis eorum gradibus et meritis exiliter sunt promoti aliis in promocionibus huiusmodi preferantur.</p>
                    <p>Quodque ut prouisionis huiusmodi cercior in futurum habeatur noticia singuli confratres suffraganei nostri in singulis conuocacionibus siue conciliis prouincialibus interim celebrandis nomina et cognomina omnium et singularum personarum per eos interim promotarum et ad aliorum patronorum spiritualium presentacionem, nominacionem uel aliam disposicionem admissarum uel institutarum, una cum nominibus beneficiorum ad que promoti fuerint, coram nobis aut successoribus nostris actualiter exhibeant et presentent, ac penes nostrum et successorum nostrorum registrum realiter dimittant.</p>
                    <p>Uolentes et tenore presentium declarantes quod presens nostra ordinacio ad patronos ecclesiasticos predictos tam masculos quam feminas dicte prouincie extendatur.</p>
                    <p>Per hanc tamen prouisionem preiudicare non intendimus patronis predictis quominus [8] prouideant ipsi et eorum singuli de beneficiis predictis personas quibus in certis pensionibus annuis auctoritate regia onerantur, quousque de beneficiis ecclesiasticis per eos congrue sit prouisum, sed quod ipsi talibus personas ante omnia de beneficiis huiusmodi prouidere possint, ita quod deinde quo ad alia beneficia postea uacatura presentem ordinacionem obseruant in omnibus sicut decet.</p>
                    <p>Uobis igitur, auctoritate dicti concilii et nostra in uirtute obedientie firmiter iniungendo mandamus, quatenus premissa omnia et singula per uestras ciuitatem et diocesim publicari ut conuenit facientes, ordinacionem predictam quatenus personam uestram concernit obseruetis, et per uestros subditos faciatis inuiolabiliter obseruari, auctoritate eciam predicta omnibus et singulis coepiscopis confratribus et suffraganeis nostris per literas uestras mandantes quatenus ipsorum singuli premissa omnia et singula, quatenus personas eorumdem concernit, diligenter obseruant, et facta publicacione ordinacionis predicte [9] per suas ciuitates et dioceses [10] ut prefertur eandem a suis subditis faciant inuiolabiliter obseruari.</p>
                    <p>De die uero recepcionis uestre presentium modoque et forma execucionis uestris earumdem nos citra festum Sancti Michelis archangeli proximo futurum [11] ad ultimum debite certificetis per uestras, dictis confratribus nostris et suffraganeis mandantes quod eorum singuli de publicacione ordinacionis huiusmodi necnon de modo et forma execucionis presentium literarum nostrarum citra festum Omnium Sanctorum proximo futurum [12] ad ultimum curent reddere cerciores per suas literas patentes harum seriem continentes auctentice sigillatas.</p>
                    <p>Datum in hospicio residentie nostre iuxta Westmonasterium, decimo sexto die mensis Iulii anno Domini MCCCCXXImo, et nostre translacionis anno octauo [13].</p>
                    <p>Tenor uero constitucionis contra excessiua stipendia capellanorum edite de qua superius fit mencio in literis subscriptis episcopo [14] Londoniensi pro publicacione eiusdem constitucionis directis plenius continetur, quarum quidem literarum tenor sequitur et est talis: Henricus, permissione diuina Cantuariensis archiepiscopus, totius Anglie primas et apostolice sedis legatus, uenerabili fratri nostro Richardo, Dei gracia Londoniensi episcopo, salutem et fraternam in Domino caritatem.</p>
                    <p>Nuper in concilio nostro prouinciali in ecclesia cathedrali Sancti Pauli Londoniarum, quinto die mensis Maii ultimo preteriti celebrato coram nobis ceterisque confratribus et coepiscopis nostris exhibita fuit per clerum nostre prouincie antedicte quedam constitucio prouincialis per bone memorie Dominum Simonem Sudburi dudum Cantuariensem archiepiscopum predecessorem nostrum, de consilio confratrum coepiscoporum et suffraganeorum suorum, contra excessiua stipendia capellanorum tam parechialium quam aliorum annualia per prouinciam nostram Cantuariensem ubilibet celebrantium edita, tenorem in omnibus continens subsequentem.</p>
                    <p>In Dei nomine amen.</p>
                    <p>Nos Simon, permissione diuina Cantuariensis archiepiscopus, totius Anglie primas et apostolice sedis legatus consilio fratrum et suffraganeorum nostrorum statuimus ut quilibet capellanus in nostris ciuitate, diocesi seu prouincia Cantuariensibus pro animabus defunctorum annualia celebraturus septem marcis aut tribus marcis cum cibariis, alii autem qui cure animarum deseruient octo marcis aut cibariis et quatuor marcis sterlingorum annuatim contententur, nullatenus ex pacto ultra id percepturi, nisi aliter loci diocesanus cum his qui cure animarum deseruient primitus decreuerit fore faciendum.</p>
                    <p>Si quis autem clericus contra hanc nostram constitucionem dando seu recipiendo uenire presumpserit, excommunicacionis sentenciam incurrat ipso facto, a qua nisi per diocesanum loci in quo deliquerit non poterit absolui.</p>
                    <p>Qua quidem constitucione sic [15] ut premittitur coram nobis exhibita et publice perlecta, fuimus per partem cleri dicte prouincie nostre inibi congregati cum instancia non modica requisiti quatenus constitucionem huiusmodi iuxta omnem vim, formam et effectum eiusdem auctoritate dicti concilii de nouo publicari et execucioni debite demandari dignaremur.</p>
                    <p>Nos idcirco peticionibus dicti cleri tanquam iustis et racioni consonis fauorabiliter inclinati, constitucionem ipsam ex consensu uestro et aliorum confratrum coepiscoporum et suffraganeorum nostrorum adtunc inibi congregatorum citra festum Sancti Michelis proximo futurum [16] auctoritate concilii predicti per nostras ciuitatem, diocesim et prouinciam predictas publicandam fore et debite promulgandam, necnon lapso dicto festo Sancti Michelis publicacioneque dicte constitucionis facta debite [17] ut prefertur censuras in eadem constitucione latas quoscunque subditos nostros et suffraganeorum nostrorum, si eidem [18] ut prefertur contrauenire presumpserint, sub modo et forma in eadem constitucione contentis iuxta omnem vim, [19] formam et effectum eiusdem arctare decreuimus, prout per presentes decernimus et ligare.</p>
                    <p>Uestre igitur fraternitati tenore presentium committimus et mandamus in uirtute sancte obedientie nihilominus iniungentes quatenus has literas nostras constitucionem antedictam in se continentes ipsamque constitucionem per uestras ciuitatem et diocesim auctoritate nostra debite publicantes seu publicari facientes, ipsam in quantum ad uos</p>
                    <p>pertinet iuxta dicti nostri decreti formam obseruetis et a quibuscunque subditis uestris faciatis inuiolabiliter obseruari.</p>
                    <p>Auctoritate insuper nostra singulis coepiscopis et suffraganeis nostris per literas uestras: harum seriem continentes cum omni celeritate possibili transmittere studeatis, firmiter iniungentes quatenus ipsi constitucionem predictam per ipsorum ciuitates et dioceses debite publicantes ipsam quatenus eos et eorum subditos concernit obseruant et faciant [20] ut premittitur inuiolabiliter obseruari.</p>
                    <p>Mandantes eisdem quod eorum singuli nos de publicacione sua huiusmodi constitucionis citra dictum festum Sancti Michelis ad ultimum debite certificent per suas, uosque pari forma per uestras literas patentes harum seriem continentes curetis reddere cerciores.</p>
                    <p>Datum in hospicio residentie nostre iuxta Westmonasterium, decimo sexto die mensis Iulii anno Domini MCCCCXXImo, et nostre translacionis anno octauo [21].</p>
                </div>
                <div>
                    <head>Footnotes</head>
                    <p>[1] [27r] was here in parentheses; [nisi] in brackets</p>
                    <p>[2] (ut premittitur) in parentheses</p>
                    <p>[3] Ordinance for the promocion of graduates of the uniuersities of Oxford and Cambridge was here</p>
                    <p>[4] [5 Mai 1421] was here</p>
                    <p>[5] uac[a]uerit with brackets</p>
                    <p>[6] [27v] was here</p>
                    <p>[7] (ut premittitur) in parentheses</p>
                    <p>[8] [prouideant] in brackets</p>
                    <p>[9] [28r] was here</p>
                    <p>[10] (ut prefertur) in parentheses</p>
                    <p>[11] [29 September 1421] was here</p>
                    <p>[12] [ 1 Nouember 1421 ] was here</p>
                    <p>[13] [16 Iuli 1421] was here</p>
                    <p>[14] Lond[oniensi] in brackets</p>
                    <p>[15] (ut premittitur) in parentheses</p>
                    <p>[16] [29 September 1421] was here</p>
                    <p>[17](ut prefertur) in parentheses</p>
                    <p>[18] (ut prefertur) in parentheses</p>
                    <p>[19] [28v] was here</p>
                    <p>[20] (ut premittitur) in parentheses</p>
                    <p>[21] [16 Iuli 1421] was here</p>
                    <p>[Â…]</p>
                </div>
            </div>
        </body>
    </text>
</root>
