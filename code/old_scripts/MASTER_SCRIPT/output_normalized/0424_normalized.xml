<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Valencia</title>
                <recordID>0424</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1432-02-02</origDate>
                <dateNotes/>
                <origPlace>Valencia</origPlace>
                <diocese>Valencia</diocese>
                <province>Tarragona</province>
                <country>Spain</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 424</p>
                <p>Year: 1432</p>
                <p>Month: 2</p>
                <p>Day: 2</p>
                <p>Circa: None</p>
                <p>DatingNotes: None</p>
                <p>Place: Valencia</p>
                <p>Diocese: Valencia</p>
                <p>Province: Tarragona</p>
                <p>CountryModern: Spain</p>
                <p>Latitude: 39.470239</p>
                <p>Longitude: -0.376805</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: Alfonso de Borja</p>
                <p>IssuingAuthorityAlt: None</p>
                <p>RegnalStart: 1429</p>
                <p>RegnalEnd: 1455</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Synodicon Hispanum, XII, 832-39</p>
                <p>EditionOther: Perez de Heredia, Sinodos, 831-842</p>
                <p>SourceNotes: None</p>
                <p>TranscriptionNotes: None</p>
                <p>BaseText: ['Library Scan', 'Hard Copy Scan']</p>
                <p>OCR: Yes</p>
                <p>Transcription: Reviewed </p>
                <p>GeneralNotes: issued by Alfonso de Borja, future Calixtus III</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Premium notarii [1].</p>
                    <p>Incipiunt constituciones synodales domini Alfonsi de Boria, episcopi Ualentini.</p>
                    <p>Anno a natiuitate Domini millesimo quadringentesimo tricesimo secundo, decimo sexta die februarii, reuerendissimus in Christo pater et  dominus dominus Alphonsus de Boria, episcopus Ualentinus, fecit publicari constituciones sequentes, quas in sua prima synodo ediderat, que publicate fuerunt in capitulo sedis Ualentine.</p>
                </div>
                <div>
                    <head>Capitulum A1</head>
                    <p>De septem gaudiis Uirginis cantandis.</p>
                    <p>Inefabilis diuinitatis immensa benignitas sic precibus gloriosissime uirginis Marie nos iuuari decreuit, ut merito in eiusdem laudibus multimode insistere debeamus.</p>
                    <p>Ut igitur ipsam ad interessendum pro nobis apud Redemptorem nostrum Iesum Christum, Filium eius, toto nostro deuocionis spiritu prouocemus, non habentes quid pro tantis beneficiis nobis obtentis sibi impendere ualeamus, nos igitur Alphonsus, Dei gracia episcopus Ualentinus, in presenti sancta synodo presidentes, de consilio et assensu uenerabilis nostri capituli et aliorum in eadem sancta synodo exsistentium, in perpetuum ordinamus atque precipimus quod de cetero, chorum nostre sedis regentes et parochialium curati, quotiens in eisdem ecclesiis missam cantare contingerit de beata Maria, in eleuacione sacratissimi Corporis Domini nostri Iesu Christi dicte misse, post dictos Sanctus [2], confestim cantent et cantari faciant septem gaudia eiusdem Uirginis gloriose, prout inferius describuntur.</p>
                    <p>Singulisque illa guadia cantantibus, illa hora uere penitentibus et confessis, de omnipotentis Dei misericordia et beatorum apostolorum Petri et Pauli auctoritate confisi, quadraginta dies de iniunctis sibi penitentiis relaxamus.</p>
                    <p>Qui uero in predictis negligens repertus fuerit et remissus, pena inobedientie feriendus.</p>
                    <p>Ceteris uero clericis siue laicis ciuitatis et nostre diocesis predictarum uere penitentibus et confessis, ipsa septem gaudia eciam aliis diebus perorantibus, ea die qua illa quisque eorum dixerit, quadraginta dies de iunctis sibi penitentiis auctoritate predicta indulgemus; ipsos in Domino exhortantes ut predicta gaudia, ob reuerenciam Genitricis Dei et Hominis omni die, maxime in ecclesia, pie et deuote proferant atque dicant.</p>
                    <p>Per hoc tamen nolumus in ecclesiis ubi consueuerint predicta septem gaudia crebrius decantari, ipsorum deuocionem minuere, set potius augmentare, ut eciam quod hic statuitur ibidem obseruetur.</p>
                    <p>Gaude, Uirgo, Mater Christi, etc. Domine Iesu Christe, etc.</p>
                </div>
                <div>
                    <head>Capitulum A2</head>
                    <p>En textus Gaudiorum [3].</p>
                    <p>Pro stacione beate Marie in sabbato:</p>
                    <p>Ad honorem summi Patris,</p>
                    <p>et Uirginis summe Matris,</p>
                    <p>que nostra est medicina,</p>
                    <p>cantemus: Salue, regina, etc.</p>
                    <p>Et ea finita dicitur:</p>
                    <p>1. Gaude, Uirgo, Mater Christi,</p>
                    <p>que per aurem concepisti,</p>
                    <p>Gabriele nuncio.</p>
                    <p>2. Gaude, quia Deo plena,</p>
                    <p>peperisti sine pena,</p>
                    <p>cum pudoris lilio.</p>
                    <p>3. Gaude, quod oblacio</p>
                    <p>regumque deuocio</p>
                    <p>exhibetur Filio.</p>
                    <p>4. Gaude, quia tui Nati,</p>
                    <p>quem dolebas mortem pati,</p>
                    <p>fulget Resurreccio.</p>
                    <p>5. Gaude, Christo ascendente,</p>
                    <p>et in celos, te uidente,</p>
                    <p>motu fertur proprio.</p>
                    <p>6. Gaude, quod Paraclitus</p>
                    <p>missus fuit celitus</p>
                    <p>in tuo collegio.</p>
                    <p>7. Gaude, que post Christum scandis,</p>
                    <p>et est honor tibi grandis</p>
                    <p>in celi palacio.</p>
                    <p>8. Ubi fructus uentris tui</p>
                    <p>per te detur nobis frui</p>
                    <p>in perenni gaudio. Arnen.</p>
                    <p>Monstra te, etc. Postea dicitur uersus et oracio conueniens.</p>
                </div>
                <div>
                    <head>Capitulum B</head>
                    <p>Constitucio compendiosa et utilis, disponens de qualitate predicatorum.</p>
                    <p>Et quod nullus nouus presbyter missam celebret, nisi prius fuerit approbatus.</p>
                    <p>Et de ceremoniis diuinorum officiorum.</p>
                    <p>Et quod presbyter presbytero confiteri ualeat.</p>
                    <p>Et de qualitate confessorum et illorum qui ecclesiastica sacramenta ministrare habent.</p>
                    <p>Et de substitutis beneficiorum.</p>
                    <p>Ac de [4] anniuersariis.</p>
                    <p>Et quod clerici theologie uacent.</p>
                    <p>Et de uita et moribus clericorum.</p>
                    <p>Quamuis ad onus nostri pastoralis officii spectare noscamus ut circa reformandos in clero mores et actus, prout nobis ex alto permittitur, sollicite intendamus, ibi precipue totis uiribus tenemur uigilare sollerter et congruis remediis prouidere, ubi, malicia temporis procurante, maius respicimus periculum imminere.</p>
                </div>
                <div>
                    <head>Capitulum B1</head>
                    <p>Prout dolenter referimus, sunt quamplures officium predicacionis sumentes, quorum aliqui eorum propter impericiam, nonnulli uero propter maliciam, eciam sub habitu in specie sanctitatis simulato, contra doctrinam Apostoli non sobrii stantes set excedentes mensuram, in eorum sermonibus in tantum excedunt quod, dimissis iis que ad utilem instruccionem et edificacionem populi tendunt, simplicitatem sacerdotum eludunt, prelatorum et clericorum fame continue detrahunt, zizanias et nouitates in populo seminant, diuersa scandala, prout experiencia edocuit, in clero, populo ac maioribus procurant, statum reipublice ac politicum peruersis figmentis et machinacionibus prauis atque nephandis dogmatibus perturbando, pluraque ab apostolicis regulis et tradicionibus sanctorum patrum deuiancia frequenter predicare non desinunt, non sine magnis periculis animarum.</p>
                    <p>Unde nos Alphonsus, Dei gracia episcopus Ualentinus, cupientes, ut merito obligamur, super hiis salubriter prouidere ac lupum, sub specie agni, de grege nobis commisso penitus effugare, in hac sancta synodo presidentes, statuimus et ordinamus, ac in uirtute sancte obedientie precipimus et mandamus, quod de cetero in ciuitate et nostra diocesi Ualentina nullus clericus, cuiuscumque status seu condicionis exsistat, audeat predicare, nec curati nec alii quibus spectat de sermonibus prouidere, in eorum ecclesiis aut quibusuis locis aliis seu oratoriis quemquam ad sermocinandum audeant admittere, nisi fuerit sacre theologie aut iuris magister, doctor, licenciatus uel baccalaureus aut saltem examinatus per nos, nostrum uicarium generalem aut officialem, repertusque fuerit idoneus ac admissus fuerit ad officium predicandi.</p>
                </div>
                <div>
                    <head>Capitulum B2</head>
                    <p>Hoc idem censemus de sacramento Eucharistie: quod nullus nouiter ad ordinem presbyteratus promotus missam audeat celebrare, nisi prius per nos, uicarium uel officialem predictos seu illum, cui nos aut alter ipsorum commisserimus, ad celebrandum fuerit examinatus et approbatus, cum in celebracione tanti et tam preciosissimi Sacramenti magna puritas et discrecio requiratur.</p>
                    <p>Et propterea precipimus quod per omnes presbyteros nostre sedis et diocesis Ualentine uniformiter, tam in ceremoniis quam in aliis, iuxta formam in consuete regulis traditam, celebretur.</p>
                </div>
                <div>
                    <head>Capitulum B3</head>
                    <p>Quibus predictis concedimus quod totiens quotiens quilibet eorum confiteri uoluerit, possit eligere confessorem, qui de peccatis ei confessis eum absoluat, eciam in casibus retentis, dum tamen non fuerint per nos specialiter reseruati.</p>
                    <p>Hoc tamen indultum quod sic eligere ualeat confessorem, usque ad primam synodum durare uolumus et non ultra.</p>
                </div>
                <div>
                    <head>Capitulum B4</head>
                    <p>De confessionibus aliorum eciam diligenter aduertendum quod curati ad illas audiendas et administranda ecclesiastica sacramenta neminem admittant, nisi quem prius expertum repererint et idoneum, ac in confessionibus, talem qui inter lepram et lepram sciat discernere.</p>
                    <p>Diligenter obseruent [5] decretalem Omnis utriusque sexus [6], et sanctorum patrum statuta, constituciones speciales nostre di√≥cesis et prouincie Tarraconensis, tam circa matrimonia, nupcias, baptismum quam alia sacramenta ecclesiastica, accessum pro audiendis missis et diunis officiis ad parochiales ecclesias, decimas, oblaciones et primicias ac sepulturas.</p>
                </div>
                <div>
                    <head>Capitulum B5</head>
                    <p>Et ne fideles cum infidelibus nuptiis seu aliis sollemnitatibus ipsorum intersint aut ne de infidelitate nouiter ad fidem conuersi iudaizent seu paganizent.</p>
                    <p>Ipsosque sepius et sollicite moneant et inducant ad confitendum, ad recipiendum sacramentum Eucharistie, confirmacionis ac extreme unccionis et alia ecclesiastica sacramenta, et ad audiendum missam, uerbum Dei et sermonem ceteraque diurna officia, ad que unusquisque christicola obligatur et tenetur obseruando et prout ad ipsos officialesque nostros pertinet ac nostro incumbit officio facere obseruari.</p>
                </div>
                <div>
                    <head>Capitulum B6</head>
                    <p>De religiosis mendicantibus uolumus et mandamus promissum uiriliter obseruari.</p>
                    <p>Preterea, cum non sufficiat abstinere a malo nisi fiat quod bonum est, uniuersos curatos, presbyteros et clericos in Domino exhortamur quatenus circa diuinum cultum et Horas canonicas interessenciam, in diuinis officiis et in eorum beneficiis residenciam eorumque officium ac in bono regimine gregis sibi commissi diligenter intendant, et frequenter considerent quomodo pro animabus eorumdem in extremo iudicio Deo reddituri sunt racionem.</p>
                </div>
                <div>
                    <head>Capitulum B7</head>
                    <p>Beneficiatis quibus concedimus quod eorum beneficiis per idoneos substitutos ualeant deseruire,</p>
                    <p>sub obtestacione diuini iudicii precipimus et mandamus ut de ipsorum beneficiorum reditibus substitutis assignare habeant congruam porcionem non tamen minorem quam terciam partem redituum beneficiorum predictorum ipsorum, deductis oneribus, prout per dominum Hugonem, recolende memorie predecessorem nostrum, fuerat statutum.</p>
                    <p>Inter quos si controuersia fuerit hac racione suborta, nostri uicarii generalis arbitrio, absque litigio, decidatur, ipsorum consciencias onerando.</p>
                    <p>Ipsisque penitus inhibendo ne aliquem substitutum admittant ad dicta beneficia nisi prius assiganata dicta porcione, pactis, conuencionibus, promissionibus, figmentis et fraudibus cessantibus quibuscumque.</p>
                    <p>Dictique substituti sic admissi, nisi deseruierint ut tenentur, ipso facto amittant porcionem uel</p>
                    <p>eius partem, prout nobis, uicario aut officiali nostro, iuxta eorum defectus, uidebitur congruere.</p>
                    <p>Eisque substitutis nichilominus, in uirtute sancte obedientie iniungendo, ut ipsis beneficiis uigilanter et assidue deseruiant, atque in eorum substitucione, antequam admittantur, ualide promittant eorum fundacionem et institucionem minime uiolare.</p>
                </div>
                <div>
                    <head>Capitulum B8</head>
                    <p>Et ne a beneficii ecclesiastici uel alterius pii operis fundacione, dimissione uel institucione quisquam fidelium retrahatur, statuimus ac iubemus quod [7], tam circa anniuersaria et in ipsius missarum celebracionem, quam officia defunctorum et alia diuina sollemnia [8] pie uoluntates ac instituciones eorum inuiolabiliter obseruentur, corruptelis ac abusibus quibuscumque in dicta ciuitate et diocesi in et super premissis penitus effugatis, sanctorum patrum decreta, prouincialia et episcopalia dicteque diocesis instituta fortiter obseruando.</p>
                </div>
                <div>
                    <head>Capitulum B9</head>
                    <p>Insuper, ut presbyteri et clerici populum in doctrina sancta ualeant informare, circa adquisicionem sancte et precipue sacre theologie uacent multimode, ipsius leccioni, que in sede nostra et in aliis ecclesiis atque locis nostre diocesis peroratur [9] continue insistendo.</p>
                    <p>Constituciones, tam prouinciales quam synodales, seu alias sanctorum patrum tradiciones frequenter ad memoriam reducendo, precipue quas sepius in eorum ecclesiis sub precepto publicare tenentur.</p>
                    <p>Detestando simoniacam rabiem, usurarum uoraginem et concubinatus feditatem, a [10] quibusuis et aliis criminibus et peccatis, tam clericos quam laicos ciuitatis et diocesis nostre,</p>
                    <p>precipimus abstinere.</p>
                    <p>Inhibentes supra dictis clericis beneficiatis, maxime in sacris ordinibus constitutis, ne mercancias aut alia negocia secularia prohibita exerceant ullo modo, honestati uite ac sobrietati in uestibus et in tonsura clericalibus congruis et aliis bonis moribus, repulsis excessibus, adherendo.</p>
                    <p>Confidentes quod qui in predictis diligenter se habuerit ac [11] ab illicitis cessauerit, a Deo in celesti patria premium sortietur.</p>
                    <p>Qui uero in hiis negligens repertus aut in predictis criminibus inuolutus fuerit, nedum sempiternam acquiret damnacionem, set eciam contra eum nos officialesque nostri et [12] iura communia ac constituciones predicte, iuxta propria demerita, absque spe uenie, insurgent debita acrimonia feriendo.</p>
                </div>
                <div>
                    <head>Capitulum B10</head>
                    <p>Denuo sanctorum patrum inherentes uestigiis, ut que in presenti sancta synodo definita et salubriter ordinata sunt, orthodoxis ciuitatis et diocesis Ualentine sint nota, uniuersis et singulis curatis dicte ciuitatis et diocesis stricte precipiendo mandamus quatenus statuta que in presencia publicamus et publicari facimus per nostrum secretarium et scribam, unusquisque eorum habeat et recipiat, seu eorum copiam, infra uiginti dies sequentes, integre et complete.</p>
                    <p>Ipsaque inde sequenti die dominica ac intra annum quandoque in propriis ecclesiis parochialibus clero et [13] plebi diligenter ac intelligibiliter publicet, si unius mensis suspensionem ab officio uoluerit euitare.</p>
                </div>
                <div>
                    <head>Footnotes</head>
                    <p>[1] &quot;Premium notarii&quot; in brackets.</p>
                    <p>[2] &quot;Sanctus&quot; in quotacion marks.</p>
                    <p>[3] &quot;En textus Gaudiorum&quot; in brackets.</p>
                    <p>[4] &quot;de&quot; in brackets.</p>
                    <p>[5] &quot;obseruent&quot; in brackets.</p>
                    <p>[6] &quot;Omnis utriusque sexus&quot; in quotacion marks.</p>
                    <p>[7] &quot;quod&quot; in brackets.</p>
                    <p>[8] &quot;tam circa anniuersaria et in ipsius missarum celebracionem, quam officia defunctorum et alia diuina sollemnia&quot; in parenthesis.&quot;</p>
                    <p>[9] &quot;que in sede nostra et in aliis ecclesiis atque locis nostre diocesis peroratur&quot; in parenthesis.</p>
                    <p>[10] &quot;a&quot; in brackets.</p>
                    <p>[11] &quot;ac&quot; in brackets.</p>
                    <p>[12] &quot;et&quot; in brackets.</p>
                    <p>[13] &quot;et&quot; in brackets.</p>
                </div>
            </div>
        </body>
    </text>
</root>
