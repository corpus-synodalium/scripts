<?xml version="1.0" ?>
<root>
    <teiHeader>
        <fileDesc>
            <titleStmt>
                <title>Worcester</title>
                <recordID>1480</recordID>
                <transcription/>
                <respStmt>
                    <resp/>
                    <name/>
                    <note>
                        <date/>
                        <problems/>
                    </note>
                </respStmt>
            </titleStmt>
            <sourceDesc>
                <baseText/>
                <textNeeded/>
                <noKnownText/>
                <fragment/>
                <ocrNote/>
                <msDesc/>
                <bibl/>
                <sourceNote/>
            </sourceDesc>
        </fileDesc>
        <profileDesc>
            <langUsage>Latin</langUsage>
            <languageNote/>
            <langUsage/>
            <creation>
                <origDate>1219</origDate>
                <dateNotes/>
                <origPlace>Worcester</origPlace>
                <diocese>Worcester</diocese>
                <province>Canterbury</province>
                <country>England</country>
                <geo/>
                <placeNotes/>
                <orgName/>
                <persName/>
                <altName/>
                <regnalYears/>
                <delegated/>
                <classNotes/>
            </creation>
            <textDesc>
                <domain>Diocesan</domain>
            </textDesc>
            <genNotes/>
        </profileDesc>
    </teiHeader>
    <text>
        <body>
            <div>
                <head>Metadata</head>
                <p>RecordID: 1480</p>
                <p>Year: 1219</p>
                <p>Month: None</p>
                <p>Day: None</p>
                <p>Circa: None</p>
                <p>DatingNotes: None</p>
                <p>Place: Worcester</p>
                <p>Diocese: Worcester</p>
                <p>Province: Canterbury</p>
                <p>CountryModern: England</p>
                <p>Latitude: 52.19123</p>
                <p>Longitude: -2.22231</p>
                <p>PlaceNotes: None</p>
                <p>Classification: Diocesan</p>
                <p>IssuingAuthority: William de Blois</p>
                <p>IssuingAuthorityAlt: None</p>
                <p>RegnalStart: None</p>
                <p>RegnalEnd: None</p>
                <p>Delegated: None</p>
                <p>ClassificationNotes: None</p>
                <p>Language: Latin</p>
                <p>LanguageNotes: None</p>
                <p>TextNeeded: None</p>
                <p>NoKnownText: None</p>
                <p>Fragment: None</p>
                <p>Source: None</p>
                <p>SourceOther: None</p>
                <p>Edition: Powicke &amp; Cheney I, 52-57</p>
                <p>EditionOther: None</p>
                <p>SourceNotes: None</p>
                <p>TranscriptionNotes: None</p>
                <p>BaseText: Data Capture</p>
                <p>OCR: None</p>
                <p>Transcription: Reviewed </p>
                <p>GeneralNotes: None</p>
                <p>BiblioRefs: None</p>
            </div>
            <div>
                <head>Text</head>
                <div>
                    <head>Incipit</head>
                    <p>Constituciones edite a bone memorie domino Willelmo de Bleis episcopo Wigornensi.</p>
                    <p>In nomine patris et filii et spiritus sancti, amen.</p>
                    <p>Anno incarnacionis domini moccoxixo hec subscripta statuta sunt per episcopatum Wigornensem a domino Willelmo de Bleis eiusdem loci episcopo, uidelicet:</p>
                </div>
                <div>
                    <head>Capitulum 1</head>
                    <p>quod quando persona uel uicarius uel sacerdos ministrans mortuus fuerit, statim ut mors eius denunciata est decano loci, idem decanus mortem ipsam denunciabit omnibus matricibus ecclesiis de decanatu suo in quarum qualibet, morte denunciata eiusdem, pulsabuntur campane pro eodem defuncto, et capellanus loci incontinenti commendacionem dicet pro anima ipsius defuncti et post uesperas Placebo et Dirige; et in crastino uel quam citius poterit missam cantabit. In proximo autem capitulo in eodem decanatu celebrato idem ab omnibus capellanis tunc presentibus cum psalmo De profundis nominatim absoluetur, et in eodem capitulo diligenter inquiretur ab eodem qui eidem capitulo presidebit utrum predictum seruitium pro defunctis in qualibet ecclesia eiusdem decanatus plene factum fuerit; et ex parte episcopi firmiter precipiatur et in uirtute obedientie iniungatur ut ubi factum non fuerit, plenarie perficiatur cum debita celebritate.</p>
                    <p>Item archidiaconus loci uel eius officialis statim ex quo eadem mors annunciata fuerit omnibus aliis decanis archidiaconatus sui eandem mortem nominatim denunciabit, quorum quilibet in decanatu suo secundum formam subscriptam pro eodem defuncto seruitium fieri faciat, nullatenus obmittendo in singulis capitulis proximo celebratis quod hic scriptum est.</p>
                    <p>Cum uero decanus mortuus fuerit, archidiacono uel eius officiali mortem ipsam statim ex quo ei innotuerit per archidiaconatum denunciante, totum idem et eodem modo quo predictum est faciet pro anima defuncti decani sicut supradictum est pro anima persone uel uicarii uel sacerdotis in ministerio decedentis: hoc addito quod in decanatu in quo fuerat decanus seruitium pro defunctis in qualibet ecclesia eiusdem decanatus iterabitur pro anima ipsius; mortuo autem officiali archidiaconi, per totum archidiaconatum seruitium pro defunctis pro anima ipsius fiat semel in qualibet ecclesia tam conuentuali quam parochiali.</p>
                    <p>Cum archidiaconus mortuus fuerit, episcopo uel eius officiali mortem eius per archidiaconatum denunciante, totum id et eodem modo fiat per totum archidiaconatum pro anima ipsius sicut scriptum est pro anima decani, hoc addito quod per totum archidiaconatum seruitium pro defunctis pro anima ipsius iterabitur.</p>
                    <p>Mortuo autem officiali episcopi, per totum episcopatum predictum seruitium pro anima ipsius fiat semel in qualibet ecclesia.</p>
                    <p>Cum autem abbas uel prior conuentualis mortuus fuerit, episcopus statim ex quo ei innotuerit, animam absoluet et cum commendacione et Placebo et Dirige missam pro defunctis personaliter pro anima ipsius cantabit.</p>
                    <p>Hoc autem fiet in omni ecclesia conuentuali ab abbate uel priore eiusdem loci.</p>
                    <p>In quolibet uero decanatu totius episcopatus in capitulo proximo celebrato postea ex quo hoc innotuerit sollempniter absoluatur anima ipsius defuncti cum psalmo De profundis.</p>
                    <p>In decanatu uero in quo situm est monasterium cuius fuerat abbas uel prior mortuus, totum seruitium cum celebracione misse similiter fiet in qualibet ecclesia eiusdem decanatus pro anima ipsius defuncti.</p>
                    <p>Uice uero uersa quando decanus uel persona uel uicarius uel sacerdos eiusdem decanatus mortuus fuerit, simili modo fiet pro anima ipsius in eodem monasterio.</p>
                    <p>Cum autem episcopus uiam uniuerse carnis ingressus fuerit, quid pro anima ipsius faciendum sit in synodo celebranda per graciam dei statuetur.</p>
                </div>
                <div>
                    <head>Capitulum 2</head>
                    <p>Statuimus ut nullus fiat decanus nisi habeat beneficium ecclesiasticum.</p>
                    <p>Ut nulli decanatus dentur ad firmam.</p>
                    <p>Ut nullus decanus habeat apparitorem, nisi fuerit ille clericus ad minus ordinatus in acolitum.</p>
                </div>
                <div>
                    <head>Capitulum 3</head>
                    <p>Cum persona uel uicarius decesserit, omnia instrumenta sua immobilia remaneant suo successori: una mensa cum duobus tripodibus, et maior si plures fuerint ibi inuente; maior olla enea si plures fuerint inuente; una archa, et maior si plures fuerint inuente; unum doleum, et maius si plura fuerint inuenta; una cuua, et maior si plures fuerint inuente; una carecta, et melior si plures fuerint inuente.</p>
                    <p>Item, statuimus quod quando persona uel uicarius decesserit ante Annunciacionem beate Marie, omnes prouentus de eo quod seminauerit in terra ecclesie percipiet; si autem ad firmam dederit, nichil habebit.</p>
                </div>
                <div>
                    <head>Capitulum 4</head>
                    <p>Item, si persona uel uicarius decesserit, non fiat distribucio rerum suarum antequam constiterit episcopo uel eius officiali ipsum testamentum condidisse, et interim faciet decanus omnia sua fideliter conseruari.</p>
                </div>
                <div>
                    <head>Capitulum 5</head>
                    <p>Item, ne persone uel uicarii, habentes loca in quibus edificare possunt in feodo ecclesiastico, in feodo laicali edificare presumant.</p>
                    <p>Ne terre ecclesiarum dentur ad firmam laicis uel liberis hominibus.</p>
                    <p>Item, prohibemus sub interminacione anathematis ne ecclesiastica persona decimas ponat in laicali feodo, cum habeat ecclesiasticum in quo possit eas ponere.</p>
                </div>
                <div>
                    <head>Capitulum 6</head>
                    <p>Item, prohibemus ne iudei libros, uestimenta, uel alia ornamenta ecclesiastica loco pignoris uel alio modo recipiant.</p>
                    <p>Quod si fecerint, nisi commoniti ea restituant ecclesiis de quibus subrepta fuerint, subtrahatur eis participium christianorum secundum tenorem concilii.</p>
                    <p>Item, prohibemus sub interminacione anathematis ne mulieres christiane nutriant pueros iudeorum, nec habeant iudei seruientes mulieres Christianas, que in hospitiis eorum pernoctent.</p>
                    <p>Item, ne christiani recipiant pecuniam iudeorum ad deponendum in ecclesiis, ut quasi res proprie magis salue custodiantur.</p>
                    <p>Item, ne christiani nummos mutuo prestent iudeis, ut eos tradant ad usuram spe lucri recipiendi.</p>
                </div>
                <div>
                    <head>Capitulum 7</head>
                    <p>Item, prohibemus ne in ciuitatibus uel burgis aliquid capiatur de ecclesiasticis personis, uidelicet episcopis, abbatibus, prioribus, archidiaconis, personis, uicariis, seu quibuscunque aliis personis ecclesiasticis, uel ab eorum propria familia uel eciam rusticis, pro edificacione murorum circa ciuitates uel burgos construendorum.</p>
                    <p>Quodsi aliqua extorta dicta occasione a predictis facta fuerint personis, primo moneantur captores ad ea que extorta fuerint restituenda, quod nisi infra octo dies fecerint, ipso die excommunicentur.</p>
                    <p>Preterea moneantur auctores, si necesse fuerit, ad extorta restituenda; et nisi infra octo dies fecerint, supponatur ciuitas uel burgum interdicto, non expectata presencia episcopi uel eius officialis.</p>
                </div>
                <div>
                    <head>Capitulum 8</head>
                    <p>Si clericus habens coronam et tonsuram competentem captus fuerit, siue fuerit notus siue ignotus, et litteratus, moneantur captores et detentores per decanum loci ut eum libere sine difficultate recedere dimittant, nisi forte deprehensus fuerit in manifesto delicto, et tunc exigat eum decanus loci ut ei custodiendus dimittatur auctoritate domini episcopi.</p>
                    <p>Quod si negatum fuerit, ammonicione premissa eodem die nominatim excommunicentur.</p>
                    <p>Et adeantur auctores capcionis et detentores et moneantur ut clericum captum ut supradictum est dimittant.</p>
                    <p>Quod si infra triduum non fecerint, siue ciues fuerint siue burgenses, ciuitas uel burgum interdicto supponatur.</p>
                    <p>Si autem per castellanum captus fuerit clericus, predicto modo moneatur et eodem modo fiat execucio sententie contra eum; et si necesse fuerit, adeatur uicecomes uel subuicecomes et moneatur competenter ut clericum predictum secundum formam predictam liberari faciat.</p>
                    <p>Quod si infra octo dies non fecerit, tantum supponatur terra eius interdicto; si uero terram in episcopatu non habuerit, post octo dies suspendatur ab ingressu ecclesie, et si post xv dies in contumacia permanserit, nominatim excommunicetur.</p>
                    <p>Si clericus dicto modo captus notus fuerit et de episcopatu, licet minus competenter sit tonsoratus uel coronatus, predicto modo liberetur et episcopus ei pro incompetenti tonsoracione uel coronacione penam infligat.</p>
                </div>
                <div>
                    <head>Capitulum 9</head>
                    <p>Si rector ecclesie pensionarius discedat circa festum Sancti Michelis qui teneatur uiris religiosis uel alii ecclesiastice persone in aliqua pensione soluenda, statuimus ut de bonis defuncti respondeatur ei cui pensio debeatur usque ad Annunciacionem beate Marie sequentem, et successor eius ab illo termino de pensione debita respondeat.</p>
                </div>
                <div>
                    <head>Capitulum 10</head>
                    <p>Ut post festum Sancte Trinitatis fiant cerei minoris porcionis de cereo paschali, qui tantum cedant in usus pauperum mortuorum.</p>
                </div>
                <div>
                    <head>Capitulum 11</head>
                    <p>Ut nullus nisi sacerdos admittatur ad aliquam ecclesiam cuius estimacio non excedat v marcas, sed admissus residenciam faciat in eadem ecclesia.</p>
                </div>
                <div>
                    <head>Capitulum 12</head>
                    <p>Item, denuntient sacerdotes quod si aliquis medicorum suadet aliquid quod aduertatur alicui in periculum anime sue, non admittat illud, secundum tenorem concilii.</p>
                </div>
                <div>
                    <head>Capitulum 13</head>
                    <p>Item, ut in diocesi nostra uniformis sit prestacio decimarum agnorum et uellerum et ut laicis subtrahatur occasio malignandi, statuimus ut presente rectore ecclesie uel eius nuncio fiat decimacio predictorum.</p>
                    <p>Quodsi laici ad hoc induci non possunt, per censuram ecclesiasticam compellantur.</p>
                </div>
                <div>
                    <head>Footnotes</head>
                    <p>[1]</p>
                    <p>[2]</p>
                    <p>[Â…]</p>
                </div>
            </div>
        </body>
    </text>
</root>
